# SMTPeter instellen op Apple mail

Je kunt SMTPeter ook gebruiken in combinatie met Apple mail. Volg de volgende stappen om SMTPeter in te stellen in Apple mail:

Ga naar 'Accounts' en selecteer het account dat je aan SMTPeter wil koppelen. Klik op het menu naast 'Server uitgaande e-mail' en selecteer 'Wijzig SMTP-serverlijst'. Klik op het '+'-symbool om een nieuwe uitgaande server toe te voegen. Vul de instellingen als volgt in:

- Bij 'Beschrijving' vul je een zelfgekozen naam in voor de server (bijvoorbeeld 'SMTPeter')
- Bij 'Servernaam' vul je 'mail.smtpeter.com' in
- Bij 'Poort' vul je de gewenste poort in
- bij 'Identiteitscontrole' selecteer je 'Wachtwoord'
- Bij 'Gebruikersnaam' en 'Wachtwoord' vul je de inloggegevens van de SMTP login die je in SMTPeter hebt aangemaakt in.
![Apple mail screenshot 1](Images/apple-1.png 'Apple mail instellingen')
![Apple mail screenshot 2](Images/apple-2.png 'Apple mail instellingen 2')

Selecteer vervolgens bij 'Server uitgaande e-mail' de naam die je de SMTPeter-server hebt gegeven en sla je wijzigingen op. Vanaf nu worden al je uitgaande e-mails automatisch met SMTPeter verstuurd!

