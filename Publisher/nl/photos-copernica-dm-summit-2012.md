Copernica DM Summit 2012 was een succes! Bekijk hier de foto's en een
impressie van de dag.

Verslag Copernica DM Summit 2012
--------------------------------

Het Copernica DM Summit was een succes! Ruim 500 bezoekers waren op 18
september aanwezig in het Media Plaza te Utrecht voor een dag gevuld met
trends, tips, inspiratie en cases op het gebied van direct marketing.
Met dank aan de partners en internationale sprekers konden de bezoekers
gedurende de dag sessies bezoeken over verschillende onderwerpen als
e-mailmarketing, mobile marketing, user experience, social media,
e-commerce en nog veel meer.

\

### Internationaal programma

![Copernica DM Summit Polar](Copernicacom/DMSummit01.JPG)

Het keynoteprogramma van het DM Summit bestond dit jaar uit
verschillende internationale sprekers. Online marketing-visionair
Jonathan MacDonald mocht het DM Summit ‘s middags openen met zijn visie
over de toekomst van online marketing. Aan de positieve reacties
achteraf was te merken dat de boodschap goed aankwam. Maar naast
MacDonald spraken ook Jeroen Ederveen van Exact over online marketing in
een internationale omgeving, Paul Johnson van Copernica UK over de inzet
van multi-channel marketing en Erwin Moojen van 22times over het
fenomeen ‘grey mail’.

Veertien sprekers deelden tijdens het DM Summit hun kennis en ervaringen
met de bezoekers. De sessies vielen zeer goed in de smaak bij het
publiek zoals ISM eCompany over hoe je het beste je online omzet
verhoogt, JWB creatieve communicatie over het geheim van succesvolle
multichannel marketing of Redhotminute met hun visie over hoe online in
een one-on-one medium verandert.

![Copernica DM Summit sessie ISM](Copernicacom/DMSummit02.JPG)

Bij andere sessies gingen de sprekers nog wat dieper in op de materie.
Onderwerpen zoals leadgeneratie via social media (ConnectSB),
e-mailmarketing als e-commercestrategie (Cream) en User experience in
e-mailmarketing (Xploregroup) kwamen ook aan bod. De diversiteit in
onderwerpen zorgde juist voor het hoge bezoekersaantal op het DM Summit.
Er was ook veel interactie tussen sprekers en publiek en meer ruimte
voor vragen tijdens de pauzes.

\

### Interactieve en inspirerende ochtend

Naast de middag bestond de ochtend van het DM Summit uit twee
verschillende programma’s. Voor zijn partners en de bureaudirectie van
de top 100 Nederlandse internetbureaus had Copernica een exclusief
programma opgesteld. Jonathan MacDonald vertelde hoe bureaus richting de
toekomst succesvol blijven. Hij ging daarbij in op verschillende trends
en groeikansen. Naast MacDonald presenteerden ook Wim Andréa en Johannes
Hartman over vernieuwende verdienmodellen voor internetbureaus.

Tijdens de gebruikersochtend was er voor gebruikers van Copernica
Marketing Software de gelegenheid om enkele softwaredemonstraties bij te
wonen. Hierbij was er naast de demonstratie ook ruimte voor vragen en
interactie met de Copernica partners en medewerkers. Veel gebruikers
gaven daarbij aan dat ze het fijn vonden meer over de mogelijkheden van
de software te weten te komen.

![Uitreiking Partner of the Year](Copernicacom/DMSummit03.JPG)

### Copernica Partner of the Year Award

De dag werd dit jaar feestelijk afgesloten met de uitreiking van de
Copernica Partner of the Year award en de award voor beste nieuwkomer
2012. De awards zijn door Copernica in het leven geroepen om de partners
te belonen die zich het voorbije jaar hebben bewezen binnen het
partnerprogramma van Copernica.

Bij de selectie voor Partner of the Year wordt onder andere gekeken naar
omzetstijging, deelname aan beurzen en gezamenlijke initiatieven zoals
het schrijven van artikelen. De prijs voor beste nieuwkomer 2012 ging
uiteindelijk naar Bookerz BV. De winnaar van de Copernica Partner of the
Year 2012 is Redhotminute.

### Foto's, liveverslag, video en sheets

Wil je de dag herbeleven? Bekijk [de
foto’s](https://www.copernica.com/nl/ondersteuning/copernica-dm-summit/fotos-copernica-dm-summit-2012)
of [een videoverslag](http://www.youtube.com/watch?v=QJVbjtnHt5Y) van
het event.

Foto's
------

-   ![](dmsummit2012_photos/DSC04530.jpg)
-   ![](dmsummit2012_photos/DSC04531.jpg)
-   ![](dmsummit2012_photos/DSC04551.jpg)
-   ![](dmsummit2012_photos/DSC04555.jpg)
-   ![](dmsummit2012_photos/DSC04653.jpg)
-   ![](dmsummit2012_photos/DSC04654.jpg)
-   ![](dmsummit2012_photos/DSC04664.jpg)
-   ![](dmsummit2012_photos/DSC04870.jpg)
-   ![](dmsummit2012_photos/DSC04666.jpg)
-   ![](dmsummit2012_photos/DSC04668.jpg)
-   ![](dmsummit2012_photos/DSC04670.jpg)
-   ![](dmsummit2012_photos/DSC04680.jpg)
-   ![](dmsummit2012_photos/DSC04682.jpg)
-   ![](dmsummit2012_photos/DSC04683.jpg)
-   ![](dmsummit2012_photos/DSC04698.jpg)
-   ![](dmsummit2012_photos/DSC04699.jpg)
-   ![](dmsummit2012_photos/DSC04709.jpg)
-   ![](dmsummit2012_photos/DSC04711.jpg)
-   ![](dmsummit2012_photos/DSC04713.jpg)
-   ![](dmsummit2012_photos/DSC04714.jpg)
-   ![](dmsummit2012_photos/DSC04715.jpg)
-   ![](dmsummit2012_photos/DSC04716.jpg)
-   ![](dmsummit2012_photos/DSC04724.jpg)
-   ![](dmsummit2012_photos/DSC04487.jpg)
-   ![](dmsummit2012_photos/DSC04741.jpg)
-   ![](dmsummit2012_photos/DSC04744.jpg)
-   ![](dmsummit2012_photos/DSC04757.jpg)
-   ![](dmsummit2012_photos/DSC04759.jpg)
-   ![](dmsummit2012_photos/DSC04838.jpg)
-   ![](dmsummit2012_photos/DSC04842.jpg)

Copernica Summit
----------------

-   [Foto's](http://www.copernica.com/nl/ondersteuning/copernica-dm-summit/fotos-copernica-dm-summit-2012 "Foto's Copernica DM Summit 2012")
-   [Programma](http://www.copernica.com/nl/ondersteuning/copernica-summit/programma-copernica-summit "Copernica Summit programma")
-   [Presentaties](http://www.copernica.com/nl/ondersteuning/copernica-summit/sprekers-copernica-summit "Copernica Summit sprekers")
-   [Copernica
    partners](http://www.copernica.com/nl/ondersteuning/copernica-summit/copernica-partners "Copernica partners")
-   [Contact &
    locatie](http://www.copernica.com/nl/ondersteuning/copernica-summit/contact-locatie "Copernica Summit contact & locatie")
-   [Aanmelden](http://www.copernica.com/nl/ondersteuning/copernica-summit/meld-je-nu-aan-voor-het-copernica-summit "Meld je nu aan voor het Copernica Summit!")

