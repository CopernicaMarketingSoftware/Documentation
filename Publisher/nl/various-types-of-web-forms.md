Maak met Copernica Marketing Software je eigen webformulieren en plaats
ze meteen op je website. Met behulp van webformulieren maak je het
relaties makkelijk om zich bijvoorbeeld snel in te schrijven voor je
nieuwsbrief of webshop. Koppel je webformulier aan Copernica en sla
ingevulde relatiegegevens direct op in je eigen Copernica
[database](./creating-your-own-databases.md "Je eigen database maken en beheren").

Welk type webformulier wil ik maken?
------------------------------------

![Welk type webformulier wil ik
maken?](../images/nl-verschillende-soorten-webformulieren-thumb.png "Welk type webformulier wil ik maken?")

Welk type webformulier je maakt, hangt af van je doelstelling. Met
Copernica maak je verschillende webformulieren waarmee je snel en
eenvoudig je eigen
[database](./creating-your-own-databases.md "Je eigen database maken en beheren")
aanvult.

Denk daarbij bijvoorbeeld aan:

### Inschrijfformulier of informatieaanvraag

Stel een formulier op waarmee een relatie een brochure kan aanvragen of
zich inschrijft voor je maandelijkse nieuwsbrief.

### 'Gegevens-wijzigen'-formulier

Wilt een relatie bijvoorbeeld zijn e-mailadres wijzigen? Laat hem dat
doen via dit formulier. Wanneer je dit formulier koppelt aan je eigen
database, worden deze wijzigingen meteen doorgevoerd binnen Copernica.
Via deze weg kan je gemakkelijk je profielen van relaties verrijken door
onder andere interesses, voorkeuren en andere gegevens te verzamelen.

### Afmeldformulier

Een afmeldmogelijkheid voor je e-mailings is verplicht volgens de
[wetgeving](./legislation.md "E-mail wetgeving").
Een afmeldformulier is een vorm van double opt-out. Dat betekent dat een
relatie de keuze heeft: direct uitschrijven of minder vaak je
[e-mailings](./emailings.md "E-mailings")
ontvangen.

In enkele stappen naar een werkend webformulier
-----------------------------------------------

Een webformulier werkend maken met Copernica doe je in slechts enkele
stappen met behulp van onze editor. Wat moet je doen?

-   Bepaal welke gegevens je opvraagt bij je relatie. Tip; vraag enkel
    het nodige, teveel info vragen schrikt vaak af;
-   Koppel het formulier aan de database waarin je de gegevens opslaat;
-   Voeg de invulvelden toe aan je webformulier. Daarbij heb je keuze
    uit verschillende type velden zoals e-mail, wachtwoord en datum. De
    software controleert voor je of de juiste waarden worden ingevuld;
-   Voeg eventueel een stijl toe aan het webformulier. Dat doe je door
    een CSS of XSLT document te koppelen aan het formulier.
-   Publiceer je webformulier online. Koppel het formulier aan een
    [webpagina](./create-and-publish-your-own-web-pages.md "Je eigen webpagina's maken en beheren")
    die je aanmaakt in Copernica.

