# E-mailstatistieken

E-mailstatistieken helpen bij het analyseren en optimaliseren van je
e-mailings. Op basis van deze gegevens krijg je een volledig beeld van
de prestatie van jouw e-mailings. Copernica Marketing Software beschikt
over duidelijke en uitgebreide statistieken.

Met Copernica ben je onder andere in staat om de volgende statistieken
bij te houden:

Impressies
----------

Copernica houdt precies bij wat er met e-mailings gebeurt. In elke
e-mail stuurt de software een kleine onzichtbare afbeelding mee. Deze
wordt bij het openen van een e-mail van onze server gehaald. Zo valt er
te zien hoeveel impressies een e-mail heeft behaald.

Kliks
-----

Met behulp van de e-mailstatistieken is te zien hoeveel kliks de links
binnen een e-mail genereren. Copernica zet deze gebruikte links om. Door
deze omzetting lopen de links via servers en wordt nauwkeurig gemeten
hoeveel kliks er binnen een e-mail plaatsvinden. Ontdek zo welke
specifieke hyperlinks binnen eeen e-mail de meeste kliks genereren.
Binnen de e-mailstatistieken wordt ook melding gemaakt van het totaal
aantal kliks op een link en vervolgens van het aantal kliks van unieke
geadresseerden.

Foutmeldingen
-------------

Copernica registreert ook alle foutmeldingen die tijdens het opstellen
en verzenden van een e-mailing optreden. Dit is terug te zien binnen de
e-mailstatistieken. Gebruik deze data bij het optimaliseren van de
[deliverability](./deliverability.md)
van volgende e-mailings.\
\
 Foutmeldingen kan je ook verwerken met behulp van een
[opvolgactie](./follow-up-actions.md).
Stel bijvoorbeeld in dat een ontvanger niet langer e-mailings ontvangt
indien er sprake is van een foutmelding.

Topdomeinen en e-mailprogramma’s
--------------------------------

Weten welk e-mailprogramma je ontvangers het meest gebruiken? In de
e-mailstatistieken wordt getoond of een e-mailing is ontvangen in
Outlook, Gmail, Live mail of een andere
[e-mailclient](./email-client.md).
Daarnaast geven de statistieken ook aan wat de meest voorkomende
domeinen zijn binnen de database. Bekijk bijvoorbeeld of het meerendeel
van de relaties een e-mailaccount heeft bij Hotmail.

Waar gaan de e-mailings naartoe?
--------------------------------

Worden je e-mailings enkel ontvangen in Nederland of heb je ook enkele
relaties in China? In welke Nederlandse provincie zit het grootste
aantal ontvangers? Met Copernica is gemakkelijk de geografische
spreiding van een e-mailing terug te zien. Deze statistieken helpen bij
het bepalen op welke regio(s) je eventuele volgende e-mailings richt.

Google Analytics in de e-mailcampagne
-------------------------------------

Voeg in één keer de [Google
Analytics](./google-analytics.md)
UTM codes toe aan de hyperlinks in e-mails. Koppel de bron, het medium
en de naam van een campagne aan de hyperlink en controleer eenvoudig
welke links de meeste kliks genereren binnen je database. In combinatie
met de statistieken van Copernica hou je zo nog nauwkeuriger je
e-mailcampagne bij.
