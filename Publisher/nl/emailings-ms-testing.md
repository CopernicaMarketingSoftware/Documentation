# Testen
Binnen de Marketing Suite heb je verschillende tests tot je beschikking om
ervoor te zorgen dat jouw mail goed in de inbox aankomt. Deze worden in dit
artikel behandeld.

## Spam controle
Het is mogelijk om, voordat je de e-mails verstuurt, na te gaan of je e-mail
daadwerkelijk in de inbox van de ontvanger zal belanden. Je kunt dit doen door
op de knop **gereedschap** te drukken en vervolgens naar de spam controle te
navigeren. Aan de hand van een aantal checks wordt nagegaan hoe spamgevoelig je
e-mail is. Hier wordt bijvoorbeeld gecontroleerd of er geen kapotte links zijn,
of er een tekstversie is, en wordt SpamAssassin geraadpleegd. Hoewel
e-mailclients binnenkomende e-mails verschillend behandelen, is het toch vaak
handig om de verbeteringen door te voeren.

## Preview
Om te controleren hoe de mailing op desktop, tablet en mobile eruit ziet, ga je
naar de **Template voorvertoning**. Deze is te vinden onder **Gereedschap**
in het menu. In deze voorvertoning worden de drie varianten van de mail getoond.
Deze wordt nog niet gepersonaliseerd. Zie je een blok dat niet naar wens toont
op mobile? Pas deze dan aan of maak een nieuw blok speciaal voor mobile. De
[zichtbaarheid](./emailings-ms-templates) kan aangepast worden per blok,
waardoor je mail er nog beter uit kan zien op alle apparaten.

## Standaardbestemming
In de Marketing Suite wordt een profiel uit de database gebruikt als
testprofiel. Hier zullen de testmails naartoe gaan, welke ook worden
gepersonaliseerd voor dit profiel. Dit profiel kan ingesteld worden in de
database. Klik links op **Database en Profielen** en ga vervolgens naar de
database waarin het profiel staat waarmee je wilt testen. Klik op het profiel
waar de testmails naartoe gestuurd moeten worden, klik onderin op
**eigenschappen** en klik vervolgens op de knop **standaardbestemming**. Je
hebt nu een standaardbestemming ingesteld. Links onderin zie je altijd de
huidige standaardbestemming, klik hierop om deze te selecteren.

![](../images/standard-destination.png)

## Test mails
Met een testmail kan gecontroleerd worden of de mail eruit ziet zoals jij wilt.
Tegelijkertijd kan je hiermee de personalisatie testen. De testmail wordt
verstuurd  naar de standaardbestemming en gepersonaliseerd voor dit profiel. Om
een testmail te versturen, ga je naar **Gereedschap** en klik je op
**Testmail versturen**. Klik in dit venster op de standaardbestemming om
de mail gepersonaliseerd te versturen. Ook kan je een ander e-mailadres opgeven
als personalisatie geen rol speelt. Testmails komen niet terug in de
statistieken van je mailings. Wil je een testmail sturen naar meerdere mensen,
kies dan voor een [bulkmail](./emailings-ms-sending) versturen naar een
[testselectie](./database-selections-introduction#aanmaken-of-
wijzigen-(mini)selectie-publisher).

## Inbox placement
Naast de reguliere e-mailstatistieken kun je in Copernica ook inzicht krijgen
in je prestaties door een inbox placement test uit te voeren. Hier wordt getest
bij welke providers een mailing in de inbox terecht komt en bij welke providers
de deliverability extra aandacht verdient. Copernica biedt deze functionaliteit
aan in samenwerking met [250ok](https://250ok.com/email-deliverability/
seedlist-based-inbox-monitoring-right-way/). De test is te vinden onder
**gereedschap > tests**. De resultaten zijn te zien in **inbox-placement**,
dit is links in het menu te vinden.

Let wel op: er worden voor een inbox placement test kosten in rekening gebracht.

## Litmus-tests
Je wilt natuurlijk weten hoe jouw mail in elke cliënt wordt getoond. Dit kan
worden getest met een Litmus-test. Deze laat zien hoe de mail er in elke cliënt
uit komt te zien. De test is te vinden onder **gereedschap > tests**. De
resultaten zijn te zien in **inbox-placement**, dit staat links in het menu.

Let wel op: er worden voor een litmus-test extra kosten in rekening gebracht.
