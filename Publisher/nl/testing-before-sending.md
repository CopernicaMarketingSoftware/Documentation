Graag weten welke onderwerpregel het beste werkt? Lezen je relaties jouw
e-mailings liever op maandag of op donderdag? Met Copernica kan je al
deze verschillende elementen en meer in je e-mailings testen. Ontdek zo
wat echt werkt om je e-mailings geopend en gelezen te krijgen. Binnen
Copernica beschik je over verschillende tools om de effectiviteit van je
e-mailings te verbeteren.

Splitrun-testen: test ieder onderdeel
-------------------------------------

![Splitrun-testen: test ieder
onderdeel](../images/nl-a-b-split-test-copernica.gif)

Met een splitrun-test verzend je twee of meerdere versies van één
e-mailing. Hoeveel versies je gebruikt, hangt af van wat je
daadwerkelijk test. En met Copernica kan je nagenoeg alles testen:

-   De onderwerpregel, de tekst in je pre-header, header, "Van"-veld, etc.
-   De inhoud van je e-mailing zoals hyperlinks of [RSS
    feeds](./rss-or-atom-feed.md "RSS Feeds")
-   Het [ontwerp van je
    e-mailing](./create-custom-templates.md "Ontwerp je eigen template"):
    layout, afbeeldingen, positionering
-   De call-to-action: de vorm en grootte van je call-to-action
-   De
    [personalisatie](./create-clever-emailings.md "Maak zelf slimme e-mailings"):
    gebruik je goede personalisering richting je doelgroep

Je bepaalt zelf het aantal e-mails dat Copernica verzendt en de grootte
van je testgroep bij de splitrun-test. Copernica verzendt automatisch de
winnende versie van je e-mailing naar de rest van je doelgroep.

Test de weergave van je e-mailings
----------------------------------

![Test de weergave van je
e-mailings](../images/email-design-testing-copernica.png "Test de weergave van je e-mailings")

Wil je graag de weergave van je e-mailing in de meest populaire
e-mailprogramma's bekijken voor verzending? Wanneer je jouw [e-mailing
verzendt](./send-emailings-to-relations.md "E-mailings verzenden"),
wil je zeker zijn dat deze er goed uitziet in zowel Hotmail, Gmail,
Yahoo!, Outlook en alle andere e-mailprogramma's. Dat kan met Copernica!

Dankzij de [integratie van Litmus](./litmus.md "Test e-maildocumenten met Litmus")
in de software ontdek je hoe je e-mailing eruitziet in de verschillende
e-mailprogramma's en browsers. Deze functie helpt je je e-mailing verder
te optimaliseren en vervelende foutjes te voorkomen.

De checks van Copernica
-----------------------

![De checks van
Copernica](../images/nl-checks.png "De checks van Copernica")

Copernica hecht het grootste belang aan een correcte en goede aflevering
van je e-mailings. Daarom beschik je binnen Copernica over diverse
checks en controles. Zo controleer je onder andere:

-   Of het IP-adres waarmee je verzendt, voorkomt in een blacklist.
-   De mogelijke spamscore van je e-mailing.
-   Of je HTML broncode mogelijke fouten bevat.
-   Of er elementen in je CSS stylesheet zitten die de software niet kan
    omzetten naar inline CSS attributen.
-   Of je de juiste authenticatiegegevens (SPF, SenderID en DKIM)
    gebruikt.

Onze controles zijn streng maar rechtvaardig. Dankzij deze checks en
controles onderhoud je jouw goede reputatie als e-mailverzender en zorg
je voor een betere aflevering van je e-mailings bij je relaties.
