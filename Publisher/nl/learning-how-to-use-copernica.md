Regelmatig krijgen we vragen van marketeers die overtuigd zijn van de
mogelijkheden van Copernica, maar niet weten waar te starten. In de
praktijk blijkt dat zodra je de software onder de knie hebt, het
inrichten van campagnes reuze meevalt. In de afgelopen jaren heeft
Copernica duizenden gebruikers zien opstarten, als geen ander weten we
dus wat er komt kijken bij het leren werken met Copernica Marketing
Software. \
\
Je staat er dus niet alleen voor. Met alle beschikbare informatie en
training maakt Copernica (nog) beter leren werken met de software voor
iedereen een fluitje van een cent. Hieronder, in willekeurige volgorde,
vind je een overzicht van de mogelijkheden:

Videotutorials
--------------

Een ideale manier om in je eigen tempo en tijd beter bekend te raken met
de mogelijkheden zijn de videotutorials. Copernica zorgt er graag voor
dat je in een korte tijd alles te weten komt van Copernica Marketing
Software. Zo vind je op Copernica.com een scala aan
[videotutorials](https://www.copernica.com/nl/ondersteuning/videos "Videotutorials").

[![](Copernicacom/AandeslagVideotutorials.png)](https://www.copernica.com/nl/ondersteuning/videos "Videotutorials")

Trainingen
----------

Liever een training bijwonen? Dat kan natuurlijk ook! Het draait per
slot van rekening om relevantie, nietwaar?! Elke maand vindt er een
aantal [kosteloze
trainingen](https://www.copernica.com/nl/ondersteuning/copernica-training "Kosteloze trainingen")
plaats op verschillende locaties in het land. Zo ben je van harte welkom
bij Copernica op kantoor in Amsterdam of bij de verschillende partners
verspreid door het land.

Naast een [Fundamental
training](https://www.copernica.com/nl/ondersteuning/copernica-training#basic-training "Fundamental training")
is er ook een [Advanced
training](https://www.copernica.com/nl/ondersteuning/copernica-training#advanced-training "Advanced training")
beschikbaar. In de Fundamental training krijg je inzicht in de algemene
opbouw en begrippen in de software, en leer je hoe je makkelijk een
eerste mailing verstuurt. De Advanced training is onontbeerlijk voor
elke ambitieuze marketeer die geavanceerde campagnes wil opzetten.
[![](Copernicacom/AandeslagTrainingOpHQ.jpg)](https://www.copernica.com/nl/ondersteuning/copernica-training "Kosteloze trainingen")

Certificeringen
---------------

Heb je de videotutorials bekeken en/of een training bijgewoond? Test dan
direct je kennis door het afnemen van de Fundamental of Advanced test.
De Fundamental test kan je afnemen door in te loggen op copernica.com en
[via je dashboard](https://www.copernica.com/nl/dashboard) onder het
kopje "Bedrijf" (links in de sidebar) te kiezen voor "Certificering".
Ben je geslaagd? Dan mag je jezelf gecertificeerd Copernica gebruiker
noemen! Er zijn twee soorten certificering; Fundamental en Advanced. De
Advanced test is beschikbaar zodra je Fundamental gecertificeerd bent.
De Advanced test kan je momenteel nog enkel afnemen na afloop van een
training.

Helpdocumentatie
----------------

![Online
documentatie](Copernicacom/AandeslagOnlineDocumentatie.png "Online documentatie")Tijdens
het werken met Copernica kan je gebruik maken van de [handige
helpdocumentatie](https://www.copernica.com/nl/ondersteuning/helpdocumentatie "Handige helpdocumentatie").
Hier vind je antwoord op de meest gestelde vragen en een uitleg van de
meest gebruikte functies binnen Copernica Marketing Software.\
\

Checklist voor verzending
-------------------------

Een goed startpunt is de [checklist voor verzending van je (eerste)
mailing](https://www.copernica.com/nl/ondersteuning/bulkmailing-versturen-een-snelle-checklist "Checklist voor verzending").
Als je de punten in deze checklist stuk voor stuk doorloopt, weet je
zeker dat je niets over het hoofd hebt gezien. Dat geeft wel zo'n
prettig gevoel, vooral als je net bent gestart met Copernica Marketing
Software.\

Copernica Support
-----------------

Kom je er ondanks de beschikbare informatie op Copernica.com toch niet
helemaal uit? Geen punt, kan gebeuren! Copernica Support staat voor je
klaar. Mail je vraag of opmerking simpelweg naar [de
Supportafdeling](mailto:support@copernica.com) en Copernica lost het op.

Je ziet; het maximale halen uit Copernica Marketing Software is
eenvoudig en voor iedere marketeer binnen handbereik. Het is tijd om de
marketingheld in je los te laten!
