# Database opvolgacties
Automatisering is het favoriete buzzword van veel marketeers. Dat is ook
niet zo gek, want e-mailcampagnes automatiseren kan tijd besparen en tot
een uitstekende ROI op het e-mailkanaal leiden. Opvolgacties in
Copernica kunnen automatisch acties uitvoeren of inplannen op basis van
condities, waardoor je makkelijk je eigen e-mailcampagnes kunt automatiseren.
Je kunt zo zelf prachtige campagnes creëren, bijvoorbeeld om een e-mail
te sturen wanneer iemand op een link klinkt, *lead scoring* toe te passen
of goed converende herbestelcampagnes te lanceren.

Er zijn verschillende manieren om database opvolgacties te maken. De database
opvolgacties kunnen zowel in de Marketing Suite als de Publisher ingesteld
worden. De Marketing Suite biedt een drag-&-drop flow editor. Bij de
Publisher doorloop je een wizard.

## Follow-up manager (Marketing Suite)
In de [flowchart editor](./follow-up-manager-ms) kun je blokken aan elkaar
linken om geavanceerde campagnes op te zetten met hulp van followups.
Deze editor is speciaal ontworpen met marketeers in gedachten. Als je ervaring
hebt met het programmeren van javascript kun je de krachtige mogelijkheden
van de geavanceerde modus gebruiken, waarin je je eigen logica kan definiëren
in Javascript.
Deze kunnen aangemaakt worden door te klikken op het **tandwiel** in de
rechterbovenhoek en klik op **Opvolgacties**. In dit menu staan alle
opvolgacties van een database. Klik op de **groene knop** om een nieuwe
database opvolgactie aan te maken en kies waarom de opvolgactie gestart wordt.
Voor informatie over de aanleidingen van opvolgacties klik
[hier](./follow-up-manager-ms).

## Follow-up manager (Publisher)
[Opvolgacties in Publisher](./follow-up-manager-publisher) zijn altijd
beschikbaar in het menu van een **database**, **document**, **enquête**
of **webformulier**. Opvolgacties in Publisher worden gemaakt door een
conditie en een actie te definiëren in de menu editor. Publisher heeft
geen scripting API.
In de Publisher kan een opvolgactie aangemaakt worden door te gaan
naar **Databasebeheer** > **Database opvolgacties**. In dit venster worden
alle opvolgacties aangegeven en hier is het ook mogelijk om nieuwe
opvolgacties aan te maken. Voor meer informatie over database opvolgacties
aanmaken in de Publisher klik [hier](./follow-up-manager-publisher).

## Meer informatie
Er zijn verschillende manieren om opvolgacties aan te maken, dus je
kunt kijken welke editor het beste werkt voor jou. Je kunt er ook voor kiezen
beide editors te gebruiken, maar let op dat je geen dubbele opvolgacties
aanmaakt. De artikelen hieronder kunnen je verder begeleiden in het
aanmaken van opvolgacties.

* [Follow-up Manager van de Marketing Suite](./follow-up-manager-ms.md)
* [Follow-up Manager van de Publisher](./follow-up-manager-publisher.md)
* [Condities binnen opvolgacties](./conditions-for-follow-ups.md)

