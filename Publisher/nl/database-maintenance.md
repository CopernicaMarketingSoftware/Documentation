# Tips om je database schoon te houden

Een schone en actuele database is de basis van een goede
marketingcampagne. Het is belangrijk om te weten wie je wil benaderen en
hoe. Bij het opmaken en personaliseren van bijvoorbeeld e-mailcampagnes
wil je zeker zijn dat de gegevens die je gebruikt kloppen. Mede om je
[deliverability](./sender-reputation "Sender reputation en deliverability")
en [e-mailreputatie](./sender-reputation "E-mailreputatie")
hoog te houden.

## Onderhoud

1.  Bewaar alle relatiegegevens centraal in één bestand of programma. Zo
    hoef je ook maar op een plek te zoeken en updaten. Met de [REST API](./rest-api) 
    is het ook mogelijk om de data weer van Copernica naar je eigen server 
    te krijgen.
2.  Breng overzicht in je bestand door middel van duidelijke benamingen,
    tabbladen en definities van gegevens. [Selecties](selections-introduction) 
    stellen je in staat om één database op verschillende manieren te 
    bekijken, zoals op doelgroep, gevoerde campagnes of relatietypes.
3.  Hou je database zo compleet mogelijk door nieuwe informatie altijd
    direct toe te voegen en niet apart op te slaan. Laat alle
    medewerkers van je organisatie hun contacten hier bijhouden.
4.  Hou je database up-to-date. Verwerk afmeldingen, foutmeldingen en
    mutaties nauwkeurig. Schoon je database dus op na elke e-mailing.
    Permanente foutmeldingen vervuilen je mailinglijst, wat tot
    spam-blokkering kan leiden. Bovendien vertekent het je resultaten.
    Zie ook [dit artikel](./tutorial-automatically-process-bounces) over het 
    automatisch verwerken van bounces.
5.  Geef relaties toegang tot hun eigen gegevens via een [wijzigformulier](./webforms)
    of een url, zodat ze zelf kunnen bijdragen aan het up-to-date houden
    van je database.
6.  Verrijk je relatiegegevens met de resultaten van elke campagne die
    je voert. Goede marketing software doet dat automatisch voor je.
7.  Controleer bij aanmeldingen dat je
    [opt-in](./create-a-double-optin-for-new-subscribers)
    toestemming hebt voor elke relatie, dat voorkomt spamklachten.
8.  Benut je database om je relaties te onderhouden. Via bijvoorbeeld
    geautomatiseerde verjaardagsmailings en onderhoudswaarschuwingen
    blijf je onder de aandacht.

Als je goede kennis van je relaties overzichtelijk weet vast te leggen biedt 
dit weer kansen voor je marketingafdeling. Je kunt groepen zo veel beter 
benaderen, bijvoorbeeld door middel van personalisatie.

## Meer informatie

* [Tips en tricks](./tips-and-tricks)
* [Database management](./database-introduction)
* [Selecties optimalizeren](./selections-optimization)
* [Afzender reputatie](./sender-reputation)
