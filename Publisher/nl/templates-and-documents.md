# Templates en documenten

In dit artikel wordt alles uitgelegd over het aanmaken, bewerken en gebruiken
van templates binnen de Publisher. Kort gezegd helpen templates je om 
mooi uitziende e-mail samen te stellen. Met templates kun je specificeren waar
content (bijvoorbeeld tekst of afbeeldingen) geplaatst moet worden. De eindgebruiker
levert daadwerkelijk de content aan en kan zo de uiteindelijke e-mail vormgeven.
De template blijft te allen tijde intact en kan dus steeds opnieuw worden gebruikt.

## Hoe werkt het templatesysteem van de Publisher?

Het templatesysteem van de oude Copernica Publisher is een stuk ingewikkelder
dan het nieuwe systeem van de Marketing Suite. Als je een nieuwe gebruiker 
bent raden we dan ook aan om te beginnen met de [drag 'n drop editor](templates-marketing-suite) 
van de Marketing suite. Je moet zelf de HTML code van een
template schrijven en je moet zelf aangeven op welke plaatsen binnen de 
template variabele teksten en afbeeldingen kunnen worden geplaatst.

Bovendien wordt er in de oude Publisher omgeving gebruik gemaakt van een 
gelaagd systeem: we maken onderscheid tussen *templates* en 
*documenten*. De template bepaalt de layout van de mail, zoals de plaats van 
de logo's en de lege plekken waar later, op documentniveau, teksten en 
afbeeldingen kunnen worden toegevoegd. Zo'n template wordt met HTML code 
opgemaakt, waarbij gebruik wordt gemaakt van speciale "text", "image" en 
"loop" blokken om aan te geven waar later content kan worden toegevoegd.

Nadat er een template is ontworpen, kun je op basis van die template 
*documenten* gaan maken. Voor het aanmaken van documenten heb je geen kennis 
van HTML meer nodig. Als je een document aanmaakt dan kun je de lege plekken 
die in de template waren gemarkeerd met de "text", "image" en "loop" blokken
worden voorzien van content.

Door dit template-en-documentsysteen worden hanteren veel Copernicagebruikers
een vaste taakverdeling: een template wordt eenmalig gemaakt door een
daarin gespecialiseerde vormgever of HTML'er (die soms extern wordt ingehuurd),
terwijl marketeers vervolgens keer op keer documenten op basis van die 
template kunnen aanmaken en gebruiken voor mailings en campagnes.

## Meer informatie

In de onderstaande artikelen kun je vinden hoe je templates aanmaakt, personaliseert
en bewerkt:

* [SMARTY en Copernica personalizatie](./personalization)
* [CSS en XSLT stylesheets](./css-and-xslt)
* [Gebruik van tekstblokken in een document](./the-text-function-for-adding-textual-content-to-your-document)
* [Gebruik van afbeeldingblokken in een document](./the-image-function-for-adding-images-to-your-document)
* [Beheer e-mail afbeeldingen en bestanden](./email-files-and-images)
* [Verstuur een test e-mail](./send-a-test-mail-or-test-mailing)
