# Statistieken: Statistieken delen in Marketing Suite

Trots op de resultaten van je recente e-mailmarketinginspanningen? Deel
de resultaten van jouw e-mailcampagnes met collega’s, vrienden en wie
dan ook.

Het document bevat informatie over de kliks, impressies, fouten en
ontvangers van de mailing. Per onderdeel wordt beknopt uitgelegd wat de
cijfers betekenen. 

Je kunt zo vaak en zo vaak als je wilt van deze functionaliteit gebruik
maken. Er zijn geen speciale kosten aan verbonden!

Rapport maken
-------------

![Shared report](../images/sharedreport.png)

Om een rapport aan te maken klik je onderaan de statistieken die je wilt
delen op ‘*Statistieken delen*’. In het dialoogvenster kun je het
document een titel geven en een vervaldatum instellen. Na deze datum is
het document niet meer beschikbaar.

Geef desgewenst aan of je de hyperlink naar het document direct wilt
e-mailen naar iemand. Indien je meerdere geadresseerden tegelijk wilt
mailen, dien je de e-mailadressen met een komma van elkaar te scheiden.

Klik op **‘Rapport delen’** om het document te genereren. Het document
kan je direct bekijken door op de hyperlink in het vervolgscherm te
klikken.

### Altijd de laatste resultaten

Het document is een live document. Dat wil zeggen dat de weergegeven
informatie altijd up to date blijft. Je kan dus direct na het versturen
van een mailing de statistieken hiervan delen. Elke keer wanneer het
document opnieuw wordt geopend of vernieuwd, zal deze de meest recente
gegevens tonen.

Wie kan het document bekijken?
------------------------------

Iedereen die beschikt over internet en een (liefst moderne) webbrowser
kan het document openen via de link die je ontvangt na het aanmaken van
het document. Het document zal niet worden geïndexeerd door zoekmachines
zoals Google. Na de ingestelde vervaldatum kan het document niet meer
worden geraadpleegd of opnieuw geactiveerd.

Hyperlinks met een speciale betekenis
-------------------------------------

In Copernica zijn speciale functies beschikbaar waarmee bijvoorbeeld
gemakkelijk naar een webversie van een nieuwsbrief kan worden gelinkt,
of een uitschrijflink kan worden toegevoegd. Deze links worden in het
rapport in de originele syntax weergegeven, omdat de uiteindelijke
hyperlink bij iedere ontvanger anders is.

De meest gebruikte standaardfuncties zijn:

-   **{webversion}** maakt een link de webversie van de e-mail
-   **{linkpdf} **maakt een link naar een –meestal- gepersonaliseerd pdf
    bestand
-   **{unsubscribe}** voegt een uitschrijflink toe aan het
    e-maildocument. 

Ook kan door de maker van het document zelf gebruik worden gemaakt van
gepersonaliseerde hyperlinks. Ook deze worden in de lijst in hun
oorspronkelijke vorm weergegeven. 

Wat betekenen de fouten
-----------------------

[Meer lezen over afleverfouten](./soft-and-hard-bounces-error-types-and-delivery-codes.md)

Veel gestelde vragen
--------------------

### Ik wil alleen de kliks delen, niet de impressies. Kan ik mijn eigen document samenstellen?

Het is momenteel niet mogelijk een eigen document samen te stellen of
onderdelen weg te laten.

### Kan de ontvanger van het document de taal van het document veranderen?

Nee, dit is niet mogelijk. Het document heeft altijd dezelfde taal als
de taal waarin de maker van het document gebruik maakt van Copernica.

### Het valt me op dat het aantal fouten bij de dominante resultaten niet overeenstemt met het aantal fouten in het uitgebreide overzicht. Hoe kan dit?

Het aantal fouten weergegeven bij de dominante resultaten zijn het
totaal aantal bestemmingen waar alleen een fout is geregistreerd (en
geen klik of impressie). In het uitgebreide overzicht worden alle fouten
weergegeven, ook al is de e-mail bij een latere poging wel succesvol
afgeleverd. Ook kan bij het aflevering van een e-mail naar dezelfde
persoon bij de eerste poging de ene fout zijn ontstaan, en bij de tweede
poging een heel andere fout. In het uitgebreide overzicht wordt dit
geteld en weergegeven als twee fouten.

### Het aantal impressies in de tekst stemt niet overeen met het aantal impressies bij de dominante resultaten. Hoe kan dit?

Het aantal impressies in de tekst zijn het totaal aantal gemeten
impressies. Iemand kan bijvoorbeeld zowel op het werk als thuis dezelfde
e-mail openen. Dit wordt dan geteld als twee impressies.

De impressies in het overzicht laten echter het *dominante
resultaat* van *unieke impressies* zien. Een enkele ontvanger die de
e-mail meerdere malen heeft bekeken (en niet op een hyperlink heeft
geklikt) wordt hier als een enkele impressie geteld.

## Meer informatie

* [Statistieken](./statistics)
* [Statistieken mailing](./statistics-mailing)
* [Statistieken exporteren](./statistics-export)
