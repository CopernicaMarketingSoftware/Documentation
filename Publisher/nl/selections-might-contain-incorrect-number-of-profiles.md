Sommige gebruikers zal het opvallen dat selecties in hun database
vandaag het verkeerde aantal profielen lijken te bevatten. Dit wordt
veroorzaakt door een technisch issue en kan worden verholpen door
selecties opnieuw op te bouwen.

Het gaat om de volgende selectiesoorten:

-   *Check op veldwaarde*
-   *Bevat (nergens) de tekst*
-   (Sub)selecties die voortbouwen op selecties met daarin bovenstaande
    waarden

Wat betekent dit voor mijn e-mailings?
--------------------------------------

Selecties bouwen automatisch opnieuw op zodra er een ingeroosterde
e-mailing naar wordt verzonden. Na het opnieuw opbouwen bevatten
selecties weer het juiste aantal profielen. Op e-mails die bijvoorbeeld
voor later vandaag staan ingepland is dit dus niet van invloed.

Wel is het, zoals altijd, aan te raden een selectie opnieuw op te bouwen
zodra je een handmatig een e-mailing verstuurt. Bij handmatig verstuurde
e-mails bouwen selecties namelijk niet automatisch op.

Hoe bouw ik een selectie handmatig op?
--------------------------------------

Je kan een selectie op de volgende manier handmatig opnieuw opbouwen:

-   Ga in Copernica naar *Profielen*
-   Zoek de selectie die je opnieuw wilt opbouwen en selecteer deze
-   Ga naar *Databasebeheer* en kies *Selecties beheren*
-   Klik linksonderin op *Huidige selectie bewerken*
-   Ga naar de tab *Opbouwstatus*
-   Klik op *Selectie opnieuw opbouwen*

Je selectie wordt nu opnieuw opgebouwd.

Wanneer worden selecties automatisch opgebouwd?
-----------------------------------------------

Zoals gezegd bouwen selecties automatisch op zodra er een ingeroosterde
e-mailing naar wordt verzonden.

Daarnaast bouwt Copernica selecties meerder malen per dag automatisch
op. Na verloop van tijd zijn alle selecties automatisch dus weer
up-to-date. Ook dan is het echter te allen tijde aan te raden een
selectie zelf opnieuw op te bouwen voordat je handmatig een e-mailing
verstuurt, aangezien er altijd wijzigingen in profielen kunnen
plaatsvinden.
