Als een relatie geen berichten per e-mail of sms wil ontvangen, is dat
moeilijk te voorkomen. Maak daarom de opt-out functie zo toegankelijk
mogelijk, bied een alternatief en leer van het vertrek. Binnen
[e-mailmarketing](http://www.copernica.com/nl/ondersteuning/begrippenlijst/e-mailmarketing "e-mailmarketing")
en mobile marketing is het volgens de Nederlandse wetgeving zelfs
verplicht de relatie te allen tijde dit recht van verzet, oftewel de
opt-out, te bieden.

De opt-out functie
------------------

De opt-out functie is op verschillende manieren aan te bieden:

### Afmeldlinks

Bied afmeldlinks zowel boven als onderin de e-mail zodat deze
makkelijker vindbaar zijn. Zo voorkom je dat de klant sneller op
'markeren als spam' klikt.

### List-unsubscribe

Gebruik een [list-unsubcribe
header](http://www.copernica.com/nl/ondersteuning/begrippenlijst/list-unsubscribe-header "list-unsubcribe header")
zodat men met 1 klik kan afmelden en voor het verwerken van
[abusemeldingen](http://www.copernica.com/nl/ondersteuning/begrippenlijst/abuse-report "abusemeldingen")
(spamklachten).

### Double opt-out

Meld de relatie via afmeldlinks niet met 1 klik af, maar gebruik dubbel
opt-out en probeer hem over te halen alsnog te blijven. Bied
alternatieven aan zoals het tijdelijk stopzetten van e-mailings, minder
frequent ontvangen, enzovoort.\
\
 Een double opt-out werkt volgens hetzelfde principe als een double
opt-in. Bij een double opt-out krijgt de relatie nog een
bevestigingsmail toegestuurd of wordt een speciale landingspagina
getoond waarin om bevestiging van uitschrijven wordt gevraagd.

### Feedback

Probeer te achterhalen waarom er wordt afgemeld door ruimte voor
feedback te laten binnen een webformulier (afmeldformulier). Hieruit
vallen verbeteringspunten te halen voor het behoud van de huidige
relaties. Een dergelijk webformulier plaats je op de website en is
rechtstreeks gekoppeld aan de relatiedatabase. Het webformulier kan zo
herkennen wie er op de pagina komt en de gegevens alvast invullen.
Wanneer een relatie het formulier verzendt, worden de gegevens direct in
de database aangepast of verwijderd. Hierdoor wordt het uitschrijfproces
geautomatiseerd.

### Bekijk ook

-   [Wat is een list-unsubcribe
    header](http://www.copernica.com/nl/ondersteuning/begrippenlijst/list-unsubscribe-header "Wat is een list-unsubcribe header")
-   [List-unsubscribe header: een reputatieverbeterende
    e-mailheader](http://www.copernica.com/nl/over-ons/nieuws/list-unsubscribe-header-een-reputatieverbeterende-e-mailheader "List-unsubscribe header: een reputatieverbeterende e-mailheader")

