# Statistieken: Mailing statistieken

Heb je je eerste mailing verstuurd en ben je nieuwsgierig naar de
resultaten? Van alle mailing die je verstuurt met Copernica wordt
bijgehouden wat de resultaten zijn. Je kan dus exact achterhalen wie de
e-mail hebben geopend, welke fouten er zijn opgetreden, et cetera.

### Waar kan ik de statistieken terugvinden?

Je kan de statistieken van je mailing raadplegen vanuit het onderdeel
**Emailings**.

-   Ga naar het *Mailings* menu \> **Statistieken**
-   Selecteer de mailing waarvan je de uitgebreide resultaten wilt zien
    en klik op **Volledig rapport weergeven**

### Resultaten van mailing uit periodieke mailing

De afzonderlijke mailings verstuurd in een periodieke mailing vind je
terug achter het tabblad **Ingeroosterd**.

-   Klik hier op de mailing, en vervolgens op **Volledig rapport
    weergeven**

Kerncijfers
-----------

![Key figures](../images/key_figures.png)

-   **Totaal impressies:** Het totaal aantal geregistreerde impressies.
    We kunnen een impressieregistreren wanneer een ontvanger de e-mail
    opent, en de afbeeldingen uit de e-mail bekijkt. Als de afbeeldingen
    worden gedownload van onze server, kunnen we achterhalen wanneer en
    door wie de e-mail is geopend. Een ontvanger kan meerdere impressies
    registreren, wanneer deze persoon de e-mail bijvoorbeeld zowel
    thuis, als op het werk een keer bekijkt.
-   **Berichten met impressie:** alle berichten waar een of meerdere
    impressies zijn geregistreerd.
-   **Percentage geopend:** Berichten met een impressie, gedeeld door
    het totaal aantal verzonden berichten, maal 100.
-   **Totaal aantal kliks:** het totaal aantal geregistreerde kliks. Als
    een ontvanger 3 keer heeft geklikt op 2 verschillende links, dan
    wordt dit geteld als 3 kliks.
-   **Unieke kliks:** Het aantal bestemmingen waar een klik is
    geregistreerd. Elke bestemming is dus 1 keer geteld. Ook al heeft
    hij of zij meerdere malen geklikt of dezelfde of op verschillende
    links in de e-mail.
-   **Klik ratio (CTR):** het aantal unieke kliks, gedeeld door het
    aantal berichten met impressie. En dit dan weer gedeeld door 100.
-   **Totaal aantal klachten:** een klacht is een spamregistratie door
    de ontvanger. Dit cijfer geeft het totaal aantal keer weer dat een
    bericht door een ontvanger als spam is gemarkeerd. Als het totaal
    aantal klachten hoger is dan het aantal unieke klachten, dan gaat er
    waarschijnlijk iets fout met de klachtenafhandeling. Controleer
    daarom of het **uitschrijfgedrag** correct is ingesteld, en dat
    uitschrijvers en klagers uit de **nieuwsbriefselectie** worden
    gefilterd.  
-   **Unieke klachten:** alle unieke bestemmingen die 1 keer of meerdere
    malen op de spamknop hebben gedrukt naar aanleiding van je
    e-mailing(s).
-   **Percentage klachten:** het aantal unieke klachten, gedeeld door
    het totaal aantal bestemmingen maal 100.
-   **Uitschrijvingen:**Het aantal uitschrijvingen naar aanleiding van
    deze e-mail. Let op, alleen kliks op de speciale {unsubscribe}
    worden meegeteld. Als je op een andere wijze de
    uitschrijfmogelijkheid aanbiedt, wordt dit niet telling opgenomen.

Het dominante resultaat van een bestemming
------------------------------------------

Dit overzicht geeft **uitsluitend het dominante resultaat** weer. Dit
betekent dat elke bestemming wordt opgeteld bij het hoogst gemeten
resultaat. De mate van dominantie verloopt van links naar recht, waarbij
een spamklacht het meest dominant is. Dus ontvangers die hebben geklikt,
zijn niet meegeteld bij impressies. Het aantal kliks in het groene vlak
zijn niet het totaal aantal kliks, maar het aantal bestemmingen die een
klik hadden als belangrijkste resultaat. Als geen resultaat is gemeten,
staat men in 'Geen terugkoppeling'.

Omdat je van iedere bestemming het dominante resultaat ziet, is het
totaal altijd **100%**.

![](../images/sjabloon_clip_image001.png)

**Kerncijfers vs. het dominante resultaat**
Bij de kerncijfers (getoond boven de dominante resultaten) worden alle
impressies en alle kliks meegeteld, hierdoor zie je een verschil in
aantallen impressies/kliks.

### Hyperlinks

Toont de hyperlinks uit je mailing(s), en hoevaak er op is geklikt.

### Fouten

Toont de fouten die zijn opgetreden bij de aflevering van je e-mail.
Niet alle berichten kunnen (direct) worden afgeleverd. Het e-mailadres
kan tijdelijk niet bereikbaar zijn. Of een e-mailadres kan in zijn
geheel niet (meer) bestaan. Copernica doet meerdere pogingen om je
e-mails af te leveren. De poging om een bericht af te leveren kan in de
eerste instantie mislukken. Bij een latere poging kan het bericht alsnog
geaccepteerd worden. In totaal doet Copernica 20 afleverpogingen.

### Kaart

Toont op een kaart de geografische spreiding van de ontvangers.

### E-mailprogramma's

Top 5 van meest gebruikte e-mailprogramma's. Dit is de programmatuur
waarin je e-mail is bekeken door de ontvanger. Bekende e-mailprogramma's
zijn Outlook, Hotmail, Gmail.

### Topdomeinen

Dit gaat feitelijk over het deel na het apenstaartje in het e-mailadres
van de geadresseerden. Hier kan je dus zowel @hotmail.com en
@slagerijvanvliet.nl domeinen terugvinden.

## Meer informatie
* [Publisher statistieken](./statistics)
