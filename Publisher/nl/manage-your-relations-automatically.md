Het beheren van je relaties is bijzonder eenvoudig dankzij Copernica.
Bepaal in slechts enkele stappen hoe Copernica je verschillende
contactmomenten automatisch verwerkt. Wil je graag relatiegegevens via
je externe applicatie verwerken in Copernica? Gebruik dan één van onze
integraties of de SOAP API van Copernica.

Hou alles automatisch bij binnen Copernica
------------------------------------------

![Hou alles automatisch bij binnen
Copernica](../images/nl-opvolgactie.png "Hou alles automatisch bij binnen Copernica")

Geef binnen Copernica zelf aan wat er moet gebeuren met afmeldingen voor
je nieuwsbrief, foutmeldingen of nieuwe inschrijvingen. Copernica kan
alle wijzigingen automatisch voor je verwerken. Dat levert de nodige
tijdswinst op en je [database](./creating-your-own-databases.md "Maak je eigen databases")
blijft continu up-to-date. Met Copernica kan je daarom op verschillende
manieren je profielen verrijken:

-   Automatisch: Koppel de wijziging van een relatie in je database aan
    een [opvolgactie](./automate-your-campaigns.md "Automatiseer je campagnes met opvolgacties").
    Hiervoor gebruik je de [follow-up manager](./automate-your-campaigns.md "Followupmanager").
    Stel bijvoorbeeld in dat bij registratie van een gekocht product, de
    relatie 1 dag later een e-mail met productinformatie ontvangt.
-   Met behulp van [webformulieren](./various-types-of-web-forms.md "Webformulieren maken") en
    [enquêtes](./create-your-own-survey.md "Enquêtes")
    gekoppeld aan je database: de wat meer bekende manier van
    profielverrijking. Ingevulde gegevens die nog niet in je database
    stonden, worden zo automatisch opgeslagen.
-   Aan de hand van e-mailcampagnes: ook resultaten van je
    e-mailcampagnes zoals een [event-driven
    e-mailing](./automate-your-campaigns.md "Automatiseer je e-mailcampagnes")
    sla je met Copernica op in je database.

Profielverrijking via je externe applicatie
-------------------------------------------

Gebruik je naast Copernica nog een ander softwaresysteem waarin je
relatiegegevens opslaat? Gebruik ook deze gegevens om je profielen
binnen Copernica te verrijken.

### Hoe?

-   [Exporteer](./import-and-export-data.md "Importeer en exporteer gegevens")
    je relatiegegevens uit je externe applicatie naar een vaste locatie.
    Bijvoorbeeld een FTP-server. In Copernica kan in je instellen dat je
    op vaste tijdstippen automatische import uitvoert van deze gegevens.
    Zo hou je ook je relatiegegevens continue up-to-date.
-   Gebruik één van onze vele
    [integraties](./integrations.md "Integraties").
    Copernica heeft bijvoorbeeld generieke integraties voor
    [Magento](./magento.md "Magento integratie"),
    [Drupal](./drupal.md "Drupal integratie"),
    [Exact](./exact.md "Exact integratie")
    en nog veel meer.
-   Door gebruik te maken van de [SOAP
    API](./soap-api-documentation.md "SOAP API documentatie")
    van Copernica. Door beide systemen via de SOAP API te koppelen
    verloopt de uitwisseling van gegevens automatisch. Beide systemen
    houden elkaar op de hoogte en je bent verzekerd van continue
    profielverrijking.

Heb je de kennis niet in huis om een dergelijke koppeling te leggen?
Binnen ons [partnernetwerk](./vind-een-partner.md "Overzicht van partners")
vind je gemakkelijk de geschikte Copernica-partner die deze koppeling
voor jou maken.
