Bij Copernica is de afgelopen weken hard gewerkt aan de fundamenten van
de Copernica REST API. We staan nog maar aan het begin, en er komen
bijna dagelijks nieuwe methodes bij. Sinds vandaag staat ook de
bijbehorende documentatie online (hiep hoi!).

Met de Copernica REST API kunnen developers applicaties maken die
toegang hebben tot gegevens in Copernica accounts. De API beschikt reeds
over methodes om databases aan te maken, gegevens uit profielen en
subprofielen op te halen, nieuwe profielen aanmaken, en noem verder
allemaal maar op.

De documentatie heeft een uitgebreide inleiding, biedt uiteraard een
overzicht van alle beschikbare methodes en een aantal voorbeeldscripts
in PHP, zodat je direct aan de slag kunt.

Ook vind je informatie over het aanmelden van je applicatie op
Copernica.com en onze OAuth 2.0 procedure.

De REST API documentatie is alleen in het Engels verkrijgbaar.

[Ga nu direct naar de
documentatie](https://www.copernica.com/en/support/rest/the-copernica-rest-api)

Mocht je bij het lezen van de documentatie stuiten op onduidelijkheden,
onvolkomendheden of incorrectheden, stuur dan ff een mailtje naar
ondergetekende via documentation@copernica.com.

Bugmeldingen en feature requests ontvangen we graag via
support@copernica.com.

Happy coding!
