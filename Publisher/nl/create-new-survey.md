Enquêtes zijn bij uitstek geschikt om meer te weten te komen over hoe
jouw klanten of relaties over jouw organisatie of product denken en dit
kwantificeerbaar te maken.

In het onderdeel *Content* vind je een uitgebreide enquêtemodule waarmee
je in korte tijd professionele enquêtes kan maken. De enquête publiceer
je met een [speciale
tag](https://www.copernica.com/nl/ondersteuning/enquete-in-webpagina-invoegen)
op je webpagina. Wanneer je naar deze pagina linkt vanuit een emailing,
dan worden de gegeven antwoorden automatisch gekoppeld aan de
individuele invuller.

Nieuwe enquête maken
--------------------

Om een nieuwe enquête te maken kies je voor de zogenoemde functie in het
*enquête* menu in het onderdeel Content.

Voer een *naam* in voor de enquête op optioneel een *omschrijving*. Sla
de enquête op. Je kan nu vragen toevoegen aan de enquête.

![New survey dialog](createnewsurvey.png)

Vragen toevoegen aan de enquête
-------------------------------

Je kan binnen de enquête gebruik maken van [open vragen,
meerkeuzevragen, gridvragen en
tussenteksten](http://www.copernica.com/nl/ondersteuning/enquetevraag-toevoegen-vraagtypes-en-extra-opties)
(wat niet echt een vraag is natuurlijk).

1.  Kies in het enquête menu voor *Vraag toevoegen...*
2.  Je kan vervolgens direct een vraag toevoegen.
3.  Voer een *naam* in voor de vraag, en kies het type vraag.
4.  Optioneel kan je een onderschrift aan de vraag toevoegen (zoals
    'maximaal één antwoord mogelijk)
5.  Klik vervolgens op *opslaan*

![New question](newquestion.png)

Extra opties
------------

Per vraag zijn er nog enkele extra opties beschikbaar

**Optioneel** - Selecteer deze optie als de participant de vraag mag
overslaan.

**Begint op nieuwe pagina** - Selecteer deze optie als de vraag op een
nieuwe pagina moet verschijnen.

**Weergave** - Kies keuzevakjes als meerdere antwoorden mogelijk zijn
voor deze vraag. Kies Keuzelijst als slechts 1 antwoord gegeven mag
worden door de participant.

![Extra options](extraoptions.png)
