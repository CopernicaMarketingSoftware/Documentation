Oké, de dansende baby en het vliegende e-mailenvelopje uit de jaren 90
zijn inmiddels vervangen door beelden uit [films en
series](http://twistedsifter.com/2012/04/50-animated-gifs-for-every-situation-ever/).
Maar verder is het wel veilig om te stellen dat de animated gif helemaal
terug is van weggeweest. Je moet in ieder geval goed zoeken om een blog
te vinden dat géén bewegende afbeeldingen opneemt in top-x-lijstjes.

Of dit een wenselijke ontwikkeling is laat ik even in het midden, maar
voor het geval je als e-mailmarketeer wil inhaken op de opleving van de
[animated
gifs](http://en.wikipedia.org/wiki/Graphics_Interchange_Format#Animated_GIF),
hier een lijst van welke e-mailclients ze wel en niet ondersteunen:

Desktopclients
--------------

  --------------- -----
  Outlook 2003    Ja
  Outlook 2007    Nee
  Outlook 2010    Nee
  Outlook 2013    Nee
  Thunderbird     Ja
  Apple Mail      Ja
  Lotus Notes 6   Ja
  Lotus Notes 7   Ja
  Lotus Notes 8   Ja
  --------------- -----

Webbased desktopclients
-----------------------

  --------- ----
  Gmail     Ja
  Hotmail   Ja
  Yahoo!    Ja
  AOL       Ja
  --------- ----

Mobiele e-mailclients
---------------------

  ------------------------------------- -----
  Windows Mobile 7                      Nee
  Windows Mobile 8                      Ja
  Standaard-mailclient iPhone           Ja
  Standaard-mailclient Blackberry       Ja
  Standaard mailclient Android          Nee
  Gmail-app Android                     Nee
  Mobiele webbased e-mailclient Gmail   Ja
  ------------------------------------- -----

Een aantal dingen om in het achterhoofd te houden bij het gebruik van
animated gifs:

-   Zoals je ziet in bovenstaande tabel ondersteunen niet alle
    e-mailclients het gebruik van animated gifs. In dat geval zien
    ontvangers meestal alleen de eerste frame van de afbeelding. Zorg er
    daarom voor dat deze ook op zichzelf al de boodschap bevat die je
    wilt overbrengen.
-   Er is een reden dat animated gifs na het einde van de jaren 90 van
    het toneel verdwenen. Veel mensen vinden ze irritant en hinderlijk
    opvallend. Het gebruik van deze bewegende afbeeldingen kan dus
    afleiden van je boodschap, of er zelfs voor zorgen dat mensen je
    e-mail gelijk sluiten en weggooien.

