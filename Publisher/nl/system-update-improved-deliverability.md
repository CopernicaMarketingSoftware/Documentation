Door een verbetering van de manier waarop Copernica met foutmeldingen
van mailproviders omgaat, daalt het bounce-percentage van gebruikers. In
veel gevallen worden er dus meer e-mailings succesvol bij ontvangers
afgeleverd.

**Wat is er veranderd?**\
 Als Copernica na het versturen van e-mailings van de provider een
\*.1.1-melding terugkreeg, werd deze tot nu toe direct behandeld als een
bounce. Omdat uit de praktijk blijkt dat er echter vaak ook andere
redenen aan deze melding ten grondslag liggen, proberen we de mail sinds
deze week nog een aantal keer aan te bieden.

**Wat heeft dit voor gevolgen?**\
 Soms resulteert dit alsnog in een bounce, maar andere keren leidt het
er toe dat de e-mailings alsnog succesvol kan worden afgeleverd. In dat
laatste geval kan het gebeuren dat ontvangers die een bepaalde mailing
al een hele tijd niet meer kregen, deze nu weer in hun mailbox
binnenkrijgen.

**Heeft dit ook nog gevolgen voor selecties?**\
 Afhankelijk van je eigen selectieopbouw kan het zo zijn dat profielen,
die eerder niet in een selectie naar voren kwamen, dat nu wel doen. Of
juist andersom.

**Vragen?**\
 Heb je vragen naar aanleiding van deze update? Neem dan gerust contact
met ons op!
