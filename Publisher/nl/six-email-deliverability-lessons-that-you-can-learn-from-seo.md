Zoekmachine-optimalisatie en e-mailmarketing zijn twee compleet
verschillende onderdelen van de online marketingmix. Je kan zelfs gerust
stellen dat e-mailmarketing wel het laatste online medium is waar SEO
invloed op heeft. Maar de twee marketingvormen staan niet volledig los
van elkaar. Wat kan je leren van SEO dat kan bijdragen aan
je [deliverability](http://www.copernica.com/nl/over-ons/nieuws/deliverability-hoe-zorg-ik-voor-een-vaste-plek-in-de-inbox)? 

Naast de webversies van je e-mails, kunnen deze niet geïndexeerd worden
door Google. Dus je hoeft je e-mails niet te optimaliseren voor
zoekmachines, zoals je dat voor je landingspagina’s zou doen. En als het
op de deliverability van je e-mails aankomt, kan je met een gerust hart
SEO links laten liggen.

Of toch niet? Terwijl zoekmachines nog geen e-mails indexeren ([nog
niet](http://www.webpronews.com/so-do-you-want-google-to-use-your-personal-email-in-search-results-2012-08)),
hoeft dat niet te betekenen dat e-mailmarketeers geen leerzame les
kunnen halen uit SEO.\
\
![Zes deliverability-lessen die je kan leren van
SEO](http://pic.vicinity.nl/127/0/115903/email-deliverability-seo-copernica.png "Zes deliverability-lessen die je kan leren van SEO")

Hier volgen zes technieken geleend van SEO-tactieken, die bijdragen aan
een betere e-mail deliverability:

Hou je code simpel
------------------

Zoekmachines komen niet door flash content heen en hebben vaak moeite
met andere codevormen als JavaScript. E-mailprogramma’s zoals Gmail &
Hotmail werken op dezelfde wijze en de meesten aanvaarden het gebruik
van scripts niet.

Het merendeel van e-mailprogramma’s zijn niet in staat e-mails te openen
of in teladen die zijn samengestelt met scripts. Dit zorgt op zijn beurt
weer voor problemen met het afleveren van e-mails.

Daarom moet je het zo simpel mogelijk houden bij het opbouwen van je
e-mailtemplates. Stel je nieuwsbrieven en andere e-mailings samen
met [HTML](http://www.copernica.com/nl/over-ons/nieuws/opmaak-van-html-nieuwsbrief-enkele-belangrijke-richtlijnen) in
plaats van JavaScript.

Als je e-mails personaliseert, let er dan wel op dat ze volledig in HTML
worden weergegeven na verzending. Dat doe je door gebruik te maken van
Smarty tags.

Koppel ook altijd een tekstversie van je e-mail aan de HTML versie voor
de e-mailprogramma’s die nog niet in staat zijn HTML uit te lezen.

Maak gebruik van preheaders
---------------------------

Iedere contentmanager of webmaster weet dat het belangrijk is gebruik te
maken van meta descriptions voor de webpagina’s op hun website. Op die
manier krijgen bezoekers via de zoekmachine al een preview van de
content in hun zoekresultaten. Hoewel meta descriptions niet zozeer
bijdragen aan de pagerank van een website, spelen ze nog wel een
belangrijke rol in de toename van de click through rate vanaf de
zoekmachine naar je webpagina’s.

Binnen je e-mails is deze rol weggelegd voor de [preheader of
snippet](http://www.copernica.com/nl/over-ons/nieuws/preheader-of-snippet-de-versterking-van-je-onderwerpregel).
Je kan wel stellen dat dit de meta description van je e-mail is oftewel
de tekst die men te zien krijgt in de inbox, onder of naast de
onderwerpregel. Hier vind je meestal standaard tekst als:

-   Kan je deze e-mail niet goed lezen? Bekijk hier de webversie
-   Je ontvangt deze e-mail omdat je je hebt ingeschreven voor…

Zo’n tekst draagt natuurlijk niet bij aan de open ratio van je e-mails.
Maak je gebruik van vanzelf bij aan een verbeterde open ratio en
verbeter je tevens
je [e-mailreputatie](http://www.copernica.com/nl/over-ons/nieuws/e-mailreputatie-hoe-bouw-je-dit-op) en
deliverability.

De juiste balans tussen tekst en afbeeldingen
---------------------------------------------

Tekst is een stuk effectiever dan afbeeldingen bij de inzet van SEO
omdat zoekmachines niet in staat zijn de inhoud van een afbeelding te
herkennen. Maar gebruik je de juiste afbeeldingen, dan heeft dit een
enorme toegevoegde waarde voor je content. Hetzelfde geldt voor e-mail;
afbeeldingen en visuele call-to-actions voegen een hoop emotie toe aan
je e-mails.

Maar het gebruik van te veel afbeeldingen en te weinig tekst binnen een
e-mail kan leiden tot problemen met je deliverability. Aan de ene kant
omdat afbeeldingen al gauw de bestandsgrootte van e-mail verhogen. En
aan de andere kant omdat e-mailprogramma’s ook niet in staat zijn om de
inhoud van je afbeeldingen te herkennen en sneller geneigd zijn deze
niet door te laten tot de inbox.

Zorg dus voor een goede balans tussen tekst en afbeeldingen. En denk
eraan, gebruik altijd een alt- en title-tag in je HTML code als je
afbeeldingen gebruikt.

Let op je keywords
------------------

Een van de belangrijkste factoren binnen SEO is het gebruik van de
juiste keywords. Dat geldt ook voor je deliverability. Veel
e-mailprogramma’s letten op het gebruik van bepaalde woorden om te
bepalen of je wel of niet een potentiele spammer bent.

Vermijd daarom te allen tijde grof taalgebruik. Hou dan ook je
deliverability en hoewel het een discussiepunt is in deliverability
land, hou je resultaten nauwlettend in de gaten, ook als je SPAM
gevoelige woorden als ‘free’ gebruikt in je onderwerpregel.

Wees herkenbaar
---------------

[Auteurschap](http://www.karelgeenen.nl/16/authorship-markup-bevestig-dat-jij-de-auteur-bent/) is
een van de nieuwigheidjes binnen SEO dat snel aan populariteit wint op
dit moment. Contentmanagers claimen steeds vaker het auteurschap over
hun content, waardoor ze binnen Google artikelen aan zichzelf toewijzen.
Er wordt verwacht dat deze vorm van herkend auteurschap een van de
belangrijke pijlers wordt binnen SEO. Foto’s van auteurs stimuleren nu
al de click through rates onder de zoekresultaten.

Jezelf herkenbaar maken binnen e-mail is nog belangrijker. Bij e-mail is
je verzendreputatie van groot belang en daarom is het zo belangrijk
herkenbaar te zijn voor de ontvangende partij. Zorg er daarom voor dat
je authenticatiegegevens (Verzendadres, SPF, SenderID, DKIM) altijd op
orde zijn.

Relevantie, relevantie, relevantie!
-----------------------------------

Misschien wel de belangrijkste les. Naast alle mogelijke SEO technieken
die je kan toepassen, komt het erop neer dat je relevante content
schrijft voor je bezoekers. Google en andere zoekmachines zijn continue
bezig met het verbeteren van hun zoekalgoritmes om hun gebruikers te
voorzien van de juiste en relevante zoekresultaten. Als het je dus te
doen is om de gebruiker van interessante informatie te voorzien, ben je
goed bezig wat betreft SEO.

Ook binnen e-mailmarketing is relevantie een belangrijke factor die je
deliverability maakt of kraakt. Stuur je relevante content, verdwijn je
ook niet in de spam-folder.

Relevante content zorgt ook voor een hogere open ratio, wat bijdraagt
aan je verzendreputatie en uiteindelijk je deliverability en…je
conversie.\
\
[Dit artikel verscheen eerder op DDMA
E-mailbog](http://ddma.nl/emailblog/zes-deliverability-lessen-die-je-kan-leren-van-seo/)
