# Uitschrijfgedrag instellen

Copernica ontvangt op allerlei manieren feedback van ontvangers dat ze zich
voor mailings willen afmelden. Je kunt zelf instellen hoe we met deze
afmeldtriggers moeten omgaan: wil je dat we ze negeren (dit is zeer af te 
raden!), moeten we het profiel volledig uit de database verwijderen, of wil
je dat we een veld in het profiel veranderen zodat je kunt zien dat iemand 
geen mail meer wil ontvangen, terwijl de profieldata wel blijft bewaard?

Er zijn verschillende manieren waarop de triggers binnenkomen. Het meest voor
de hand liggen natuurlijk de kliks op de afmeldlink in de mail, en de
terugkoppelingen als iemand op de snelle afmeldbutton van de emailclient 
klikt. Deze snelle afmeldbutton wordt door sommige clients (met name 
webmailomgevingen) getoond als er een *list-unsubscribe* header in de mail
aanwezig is.

Maar er zijn meer manieren waarop afmeldtriggers binnenkomen. Bijvoorbeeld
als er bij ons een klacht binnenkomt op ons *abuseadres*. Ook dan wordt de 
afmeldprocedure opgestart. En sommige grote emailproviders hebben speciale 
feedbackloops die ons melden als iemand op de button "dit is spam" klikt. Al
dit soort terugkoppelingen worden door ons opgevangen, en verwerkt op de 
manier zoals je bij het uitschrijfgedrag hebt ingesteld.


