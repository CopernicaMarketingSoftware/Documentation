# Sender Reputation

De *sender reputation* spreekt min of meer voor zich. Het is een indicator
die aangeeft hoe sterk je reputatie is met betrekking tot je verstuurde
e-mails. Het opstellen van een reputatie wordt voornamelijk bepaald aan
de hand van *engagement* (opens, clicks etc.) en reputatie (spam complaints, 
unknown users, spam traps etc.).


## Factoren beïnvloeden

Er zijn een aantal vooraf te treffen maatregelen waardoor je e-mails een 
betere kans van slagen hebben. Hierdoor blijft je reputatie sterk.

Allereerst kun je ervoor zorgen dat je database goed is ingericht. 
Profieldata komt vaak van gebruikers zelf, maar niet alle 
informatie is relevant en correct. Het is slecht voor je
reputatie als een e-mail niet aankomt of als spam wordt 
gemarkeerd. Daarom is het [onderhoud van je database](./database-introduction) 
zeer belangrijk.

Ontvangers moeten zich altijd uit kunnen schrijven van een nieuwsbrief. 
Een uitschrijflink maakt dit mogelijk. Door het aanbieden van een uitschrijflink
komt een onderneming betrouwbaar over en worden je e-maisl minder snel als spam
gemarkeerd. Je kunt ook [uitschrijfgedrag](database-unsubscribe-behavior) 
zelf instellen.

Bounce handling is belangrijk, omdat dit ook invloed heeft op je reputatie.
Een incorrect of verkeerd gespeld e-mailadress zorgt ervoor dat een e-mail niet
wordt afgeleverd. [Automatisch bounces afhandelen](./automatically-process-bounces) 
zorgt ervoor dat je database en reputatie op het juiste niveau blijven.


## E-mailinhoud

Elke email ontvangt een spam score, die je makkelijk zelf kunt beïnvloeden 
om je reputatie schoon te houden. Je kunt onder andere een tekstversie toevoegen, 
spamwoorden vermijden en je HTML schoonhouden om deze score te verlagen. 
Voor meer simpele tips en uitleg kun je meer lezen in het artikel over je 
[spamscore verlagen](./some-tips-to-lower-your-email-spam-score).

Zorg er ook voor dat je email relevant is. Door [personalizatie](./personalization) 
te gebruiken kun je bijvoorbeeld je inhoud relevanter maken. Als je lezers 
geïnteresseerd zijn zullen ze minder snel je mail als spam markeren.


## Meer informatie

* [Uitschrijfgedrag](database-unsubscribe-behavior) 
* [Spamscore verlagen](./some-tips-to-lower-your-email-spam-score)
* [Deliverability](./deliverability)
