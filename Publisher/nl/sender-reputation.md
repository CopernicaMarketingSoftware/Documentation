# Zender reputatie

Jouw zender reputatie bepaalt hoe betrouwbaar jij overkomt op het internet. 
Het bepaalt ook hoe emailclienten jouw IP adres zien, wat invloed heeft 
op de beslissing om jouw email wel of niet te accepteren. Er zijn verschillende 
factoren die invloed hebben op je reputatie, waardoor het belangrijk is 
dat je database schoon is en je mails goede en relevante inhoud hebben. 
We zullen nu een aantal factoren bespreken en tips geven om je zender 
reputatie te verbeteren.

## Factoren

### Database

Je database bevat (zeer waarschijnlijk) veel informatie. Je profieldata komt 
vaak van gebruikers zelf, maar niet alle informatie is relevant en correct. 
Als een email niet aankomt of als spam wordt gemarkeerd dan is dit slecht 
voor je reputatie. Daarom is het [onderhoud van je database](./database-introduction) 
zeer belangrijk.

Je ontvangers moeten zich altijd uit kunnen schrijven van je nieuwsbrief. 
Door een uitschrijf link toe te voegen geef je ze de mogelijkheid geen 
nieuwsbrieven meer te ontvangen, waardoor ze minder snel je mails als spam 
zullen markeren. Je kunt ook [uitschrijfgedrag](database-unsubscribe-behavior) 
zelf instellen. Wanneer je dit gedaan hebt kun je een [selectie voor je nieuwsbrief](./create-a-mailing-list) 
aanmaken, zodat alleen geïnteresseerden je nieuwsbrief ontvangen.

Bounce handling is ook erg belangrijk: Als een email van een ontvanger verkeerd 
gespeld is of incorrect is komt deze niet aan, wat slecht voor je reputatie 
is. [Automatisch bounces afhandelen](./automatically-process-bounces) zorgt 
ervoor dat je database en reputatie schoon blijven.

Om je ervan te verzekeren dat alle profielen in je database je emails willen 
ontvangen en een valide emailadres hebben ingevuld is het handig om een 
[dubbele opt-in](create-a-double-optin-for-new-subscribers) in te stellen.

### Email inhoud

Elke email ontvangt een spam score, die je makkelijk zelf kunt beïnvloeden 
om je reputatie schoon te houden. Je kunt onder andere een tekstversie toevoegen, 
spamwoorden vermijden en je HTML schoonhouden om deze score te verlagen. 
Voor meer simpele tips en uitleg kun je meer lezen in het artikel over je 
[spamscore verlagen](./some-tips-to-lower-your-email-spam-score).

Zorg er ook voor dat je email relevant is. Door [personalizatie](./personalization) 
te gebruiken kun je bijvoorbeeld je inhoud relevanter maken. Als je lezers 
geïnteresseerd zijn zullen ze minder snel je mail als spam markeren.

## Meer informatie

* [Uitschrijf gedrag](database-unsubscribe-behavior) 
* [Selecties Tutorial: Bounces afhandelen](./automatically-process-bounces) 
* [Selecties Tutorial: Dubbele opt-in creëren](create-a-double-optin-for-new-subscribers).
* [Selecties Tutorial: Nieuwsbrief selectie](./create-a-mailing-list)
* [Spam score verlagen](./some-tips-to-lower-your-email-spam-score)
* [Aflevering verbeteren](./deliverability)
