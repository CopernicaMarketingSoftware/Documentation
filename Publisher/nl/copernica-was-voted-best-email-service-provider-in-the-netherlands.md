Voor het tweede jaar op rij is Copernica verkozen tot de beste
e-mailserviceprovider (ESP) en -software van Nederland! Vanochtend werd
de negende editie van de [Emerce top 100 beste e-business bedrijven
2014](http://www.emerce.nl/nieuws/emerce-100-beste-bedrijven-ebusiness-2014)
bekend gemaakt. Dit is ondertussen de vierde opeenvolgende notering in
de top 10 beste ESP's van Nederland voor Copernica. Maar met trots zien
we nu dat we voor het tweede jaar op rij door het Nederlandse
bedrijfsleven als beste ESP zijn verkozen!

![Copernica nummer 1 ESP
Nederland](../images/top100-notering.jpg "Copernica nummer 1 ESP Nederland")

Inzet loont!
------------

De eerste plaats is voor Copernica bewijs dat de ontwikkelingen van het
voorbije jaar hun vruchten afwerpen. "We zijn ontzettend trots op deze
notering en gaan nu ook vastberaden voor eenzelfde resultaat volgend
jaar. Dankzij de inzet van het team en al onze partners, zowel nationaal
als internationaal, blijft Copernica groeien. Samen zullen we blijven
werken en bouwen aan de beste marketingsoftware van Nederland en
Europa!", aldus Michael Linthorst, managing partner van Copernica
Marketing Software.

Over de Emerce top 100
----------------------

De top 100 komt tot stand vanuit de beoordeling van beslissers op het
gebied van online marketing, ICT en e-business. Dit onderzoek voert
Emerce jaarlijks uit in samenwerking met Motivaction.
