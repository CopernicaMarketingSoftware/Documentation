# Opvolgacties instellen

Als op een link in een mailing wordt geklikt, of als een andersoortige 
gebeurtenis plaatsvindt, kan Copernica automatisch nieuwe acties uitvoeren 
of inroosteren. Je kunt dus allerlei campagnes maken en automatische 
opvolgacties maken. Er zijn zelfs meerdere manieren om dit soort opvolgacties
te maken:

* Via de [opvolgactiemanager van de drag-and-drop editor](./followups-editor.md).
* Door middel van [data-script attribuut](./followups-scripting.md) als je zelf kunt programmeren.
* Met het [oude opvolgsysteem van Copernica Publisher](./followups-publisher.md)


## De opvolgmanager van de drag-and-drop editor

Op dit moment is een drag-and-drop followup editor in ontwikkeling. Je kunt 
hiermee op een makkelijke manier met je muis aan elke link en aan elke button
makkelijk een opvolgactie hangen. Wil je dat een profiel wordt bijgewerkt als
iemand ergens op klikt, of wil je een nieuwe mail versturen? Je kunt dit 
makkelijk instellen met de [follow up editor](./followups-editor.md).


## Het data-script attribuut

Als je kunt programmeren, en optimaal van de kracht van Copernica gebruikt wilt
maken, kun je ook gebruik maken van het [*data-script* attribuut](./followups-scripting.md). 
Aan elke hyperlink in een mail kan een script worden gekoppeld 
dat wordt uitgevoerd als op de link wordt geklikt. Dit is een heel krachtige manier
om opvolgacties in te stellen, omdat je zelf kunt programmeren hoe met inkomende
kliks wordt omgegaan.


## Opvolgacties met de oude Publisher

In de oude Publisher omgeving kun je ook opvolgacties invoeren. Dit 
[oude systeem](./followups-publisher.md) heeft geen scripting API en is dus niet 
zo krachtig als het nieuwe systeem. Maar omdat het al heel wat jaren meegaat, en 
er door de jaren heen veel verbeteringen aan zijn aangebracht, is het toch een 
heel krachtige toolkit.
