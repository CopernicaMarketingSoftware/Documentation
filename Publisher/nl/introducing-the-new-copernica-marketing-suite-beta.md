Het ontwikkelteam van Copernica is druk bezig met het bouwen van een
compleet nieuwe interface, genaamd 'Copernica Marketing Suite'. De
allereerste (beta!) versie van deze nieuwe interface staat nu online, en
kan worden gebruikt via het adres
[ms.copernica.com](https://ms.copernica.com).

Op dit moment zijn er drie modules beschikbaar in de Marketing Suite:
een drag-and-drop editor om nieuwsbrieven mee samen te stellen, een
statistieken module om de resultaten van e-mailings op te vragen, en
voor mensen die een Magento webshop aan Copernica hebben gekoppeld is er
ook een Magento-module. Nog niet alle knoppen en links in deze modules
werken zoals het zou moeten, maar de eerste versie kan worden gebruikt.

De Template Editor
------------------

De afgelopen maanden stond er al een link in de reguliere ("ouderwetse")
Copernica software om de nieuwe drag-and-drop editor te testen. Ook in
de nieuwe "Marketing Suite" staat een drag-and-drop editor, met wat
extra features ten opzichte van de editor die we een paar maanden terug
hebben gepresenteerd. Zo is het nu mogelijk om de broncode van de
template te bewerken, en werkt het slepen makkelijker. Helaas zijn er
ook een paar functies gesneuveld, maar deze komen later terug in een
betere vorm.

Zoals gezegd kun je met de nieuwe editor de broncode van een template
bewerken. Een e-mail wordt "onderhuids" opgeslagen in JSON formaat, een
bestandsformaat dat voor programmeurs en webdevelopers heel makkelijk in
het gebruik is. Deze JSON code kan nu ook, indien gewenst, worden
ingezien en eventueel worden aangepast. Voor meer informatie over alle
mogelijkheden die JSON biedt, en voor een overzicht van alle email
settings die je in het JSON formaat kan instellen, kun je een blik
werpen op de website
[www.responsiveemail.com](https://www.responsiveemail.com/support/json/introduction).
Dit is een door Copernica beheerde website waarin precies wordt
uitgelegd wat JSON is en wat je ermee kan.

Mis je een functionaliteit? Laat het dan weten en stuur een e-mail naar
[support@copernica.com](mailto:support@copernica.com). De meest
gevraagde functionaliteiten worden als eerste toegevoegd.

Statistieken
------------

Hier komen alle statistieken van de mailings verzonden met de Template
Editor en Magento Sync te staan. Op dit moment staat hier nog
voorbeelddata. Alle statistieken van e-mails verzonden met de Template
Editor worden wel al opgeslagen.

*Let op dat, hoewel wij alle statistieken al meten en opslaan, de
statistieken dus nog niet volledig worden weergegeven. In de komende
weken zullen wij de front-end aan de back-end koppelen. Alle oude en
nieuwe statistieken zijn hier dan in te zien.*

Magento Sync
------------

Als een gebruiker een Magento-webshop heeft gekoppeld aan de (nu nog)
beta versie van de nieuwe Magento integratie van Copernica, komt alle
data van de Magento klanten, orders en quote's hier te staan. Deze data
kan vervolgens gebruikt worden om e-mailberichten te verzenden.

*Let op het betreft een bètaversie. Deze applicatie is nog volop in
ontwikkeling en ook nog niet volledig functioneel. Het wordt daarom
afgeraden om de Magento Sync op dit moment voor commerciële doeleinden
te gebruiken. Zodra dit wel het geval is zullen wij het melden.*

[Ga direct naar de nieuwe Marketing Suite](https://ms.copernica.com)
