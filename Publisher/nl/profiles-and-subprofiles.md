Wanneer je met Copernica werkt, zal je de termen profiel en subprofiel
geregeld tegenkomen. Zoals de twee termen suggereren, zijn een profiel
en een subprofiel vrijwel identiek, namelijk een verzameling van
gegevens. Bijvoorbeeld gegevens over een enkel persoon, bedrijf of
product.

Het enige verschil: profielen bestaan op **databaseniveau**, en
subprofielen op **collectie niveau.**Subprofielen zijn altijd gelinkt
aan een enkel profiel.

Een subprofiel is een extra laag van gegevens gerelateerd aan het
profiel. Een profiel kan bijvoorbeeld gegevens bevatten over een bedrijf
(bedrijfsnaam, telefoonnummer, etcetera). Het subprofiel kan gegevens
bevatten over een enkele medewerker bij dit bedrijf. Je kan meerdere
(oneindig veel ) subprofielen opslaan in een collectie onder een
profiel.

### Profielen en subprofielen beheren

De profielen beheer je in het onderdeel Profielen. Je kunt individuele
profielen toevoegen, bewerken, verwijderen etcetera.

Alle functionaliteiten met betrekking tot het beheren van profielen vind
je in het menu **Profiel**. Als je de meeste functies uitgegrijsd ziet,
betekent dit dat je nog geen database hebt geselecteerd.
