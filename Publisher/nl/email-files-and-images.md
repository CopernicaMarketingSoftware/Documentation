# Email bestanden en afbeeldingen

Afbeeldingen en bestanden die je gebruikt in je template of document kan
je uploaden naar de bestanden en afbeeldingen map die hoort bij het
template of document. Ook is het mogelijk de bestanden centraal op te
slaan in een Media Library.

Een eigen afbeeldingen en bestandenmap voor je publicaties
----------------------------------------------------------

Naast templates en document kan je bestanden en afbeeldingen uploaden
naar (individuele) **enquetes**, **feeds**, **CSS** stylesheets,
**XSLT**-bestanden. De map kan je altijd benaderen via het menu dat
hoort bij het item.

![Files and images folder](../images/filesandimages.png)

De bestanden- en afbeeldingenmap biedt een overzicht van de afbeeldingen
en bestanden die zijn geupload en kunnen worden gebruikt. Daarbij
eveneens de optie om een afbeelding naar je computer te downloaden, de
naam van het bestand te wijzigen, of uit de lijst te verwijderen.

### Toegestane afbeeldingstypen

Een afbeelding die je toevoegt mag elk geldig type afbeeldingsformaat
hebben. De meest gebruikte zijn *GIF*, *JPG*, *JPEG* en *PNG*. Ook kan
je in een keer meerdere afbeeldingen uploaden door ze eerst aan een .zip
bestand toe te voegen, en vervolgens het zip-bestand te uploaden.

### Toegestane bestandstypen

Je kan alle soorten bestanden uploaden.

**Waarschuwing:** Verwijs in een e-mail nooit naar .exe bestanden of
andere executables. De e-mail zal gegarandeerd in de spamfolder van de
ontvanger belanden. Ook het als bijlage meesturen van dergelijke
bestanden is ten zeerste afgeraden. \
 \
 Virus en spamscanners controleren ook de inhoud van zip-bestanden.
Wanneer je executables of andere bestanden die virussen kunnen bevatten
wilt versturen, raden wij aan vanuit de email naar een online locatie te
linken waar vanaf het bestand gedownload kan worden.

Linken naar afbeeldingen vanuit de template broncode
----------------------------------------------------

Je kan vanuit de HTML-broncode direct naar een bestand linken dat je
hebt geupload naar het document of naar een gekoppelde media library.

**Afbeelding uit media libary of bestanden- en afbeeldingenmap**

Om te linken naar bestanden of afbeeldingen uit een media library,
gebruik je eerst de naam van de media library gevolgd door een slash (/)
en de naam van het bestand.

`<img src="naam_van_medialibrary/nameimage.png" />`

**Afbeelding vanaf een externe locatie**

`<img  src="http://www.externallocation.com/imagefolder/image.png" />`

Afbeelding inladen in een afbeeldingblok
----------------------------------------

Als in de template afbeeldingblokken zijn gedefinieerd, dan kan je in
het document een afbeelding inladen.

-   Klik onderaan het document op **Bewerkmodus**om de inhoudsblokken
    aanklikbaar te maken
-   Klik op het afbeeldingblok
-   Klik op **Afbeelding kiezen**om een afbeelding te selecteren die
    alreeds is geupload naar de afbeeldingenmap.
-   Of klik op **Afbeelding uploaden**om een nieuwe afbeelding te
    uploaden
-   Vanuit de tabbladen **Instellingen**, **Hyperlink**en
    **Condities**kan je de afbeelding verder instellen.

![](../images/imageblock.png)

Een afbeelding inladen vanuit de uitgebreide editor
---------------------------------------------------

Het is toegestaan en mogelijk om binnen een tekstblok afbeeldingen in te
laden.

Klik hiervoor op het afbeeldingicoon ![click this icon to select an
image](../images/imageicon.png) . Er verschijnt een pop-upvenster waarin je een
afbeelding kan selecteren en extra instellingen kan doen. Zorg er wel
voor dat je de pop-up blocker van je favoriete browser uitschakelt,
anders verschijnt de pop-up niet :)
