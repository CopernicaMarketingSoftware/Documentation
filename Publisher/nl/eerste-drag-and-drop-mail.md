De eerste mail met de drag-and-drop editor
==========================================

Copernica kent twee totaal verschillende manieren om mailings te versturen.
De oude manier van Copernica Publisher is compleet anders dan de nieuwe
manier van Marketing Suite. Als je Publisher gebruikt voor mailings, dan moet
je zelf de HTML code van templates maken, terwijl je met Marketing Suite
eenvoudigweg met de muis een mailing in elkaar kunt slepen.

Het samenstellen van een mailings met Marketing Suite is veel eenvoudiger van
het maken van mailings met Publisher. Toch gebruiken nog veel mensen de oude 
Publisher omgeving. Dit komt doordat de oude omgeving meer mogelijkheden biedt.
In de oude omgeving moet je zelf de HTML code invoeren, wat lastig is, maar
hierdoor kun je wel alles doen wat je wilt, terwijl je in Marketing Suite vast
zit aan de beperkingen die de drag-and-drop editor biedt. En Publisher heeft
nog wat meer mogelijkheden met het instellen van opvolgacties.

Maar als eenvoud en gebruiksgemak belangrijk is, dan is de drag-and-drop editor
in de Marketing Suite verreweg het makkelijkst om te gebruiken. In dit 
snel-aan-de-slag-artikel gaan we er daarom van uit dat je met de drag-and-drop
editor je eerste mail gaat versturen.


Slepen van content
------------------

Eigenlijk behoeft de drag-and-drop editor nauwelijks uitleg. Je vindt de editor
onder het item "email templates" in het menu in de zijbalk van de Marketing
Suite. Je kunt blok voor blok content naar de template slepen: tekstblokken,
afbeeldingen, filmpjes, enzovoort. Nadat je de mail hebt samengesteld, druk
je op de verzendbutton en de rest wijst zich vanzelf.

