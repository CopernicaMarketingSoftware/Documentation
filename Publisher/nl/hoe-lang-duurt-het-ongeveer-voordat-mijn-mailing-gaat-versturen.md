In principe zal de mailing direct nadat je de opdracht hebt gegeven
worden samengesteld en verstuurd.

Dit proces is onomkeerbaar; als je eenmaal op verzenden hebt gedrukt,
zal de mailing in zijn geheel worden afgeleverd.

### Ingeroosterde mailings

Voordat een ingeroosterde mailing wordt verstuurd, wordt eerst de
doelselectie opgebouwd. Dit kan soms enkele minuten in beslag nemen,

-   afhankelijk van het type van de selectie,
-   de grootte van de database
-   en de drukte op onze servers.

Zodra de selectie is opgebouwd zal de mailing direct verstuurd worden.

Mocht een mailing na een half uur nog geen tekenen van leven bevatten,
neem dan contact op met onze
[supportafdeling](mailto:support@copernica.com).

### Hoe lang duurt het voordat mijn mailing is afgeleverd?

Ook dit hangt weer af van de grootte van je mailbestand. We kunnen een
maximaal aantal berichten per minuut afleveren aan ontvangende
mailservers. Bieden we er meer aan, dan gaan ze klagen, of zelfs
berichten blokkeren.

Er zijn ook e-mails die niet direct kunnen worden afgeleverd, door
tijdelijke fouten aan de ontvangende kant. Omdat we maximaal 20
afleverpogingen doen, gespreid over twee dagen, kan het voorkomen dat
iemand pas een dag later de e-mail ontvangt. Als je dit niet wilt, omdat
je bijvoorbeeld een dagactie hebt, dan kan je het aantal afleverpogingen
zelf omlaag brengen (Via *Beheer \> Account \>*
**Verzendinstellingen**).
