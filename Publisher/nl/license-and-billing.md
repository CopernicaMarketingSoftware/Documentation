# Licentie en facturering informatie
Dit artikel beschrijft hoe je een licentie voor Copernica kunt krijgen en
hoe de prijsstructuur en facturering werkt.

## Licentie
Je hebt een licentie nodig voor je Copernica software kan gebruiken. Je
kunt deze aanmaken door in te loggen in de
[Marketing Suite](https://ms.copernica.com/#/menu/login) met de inloggegevens
van je Copernica account. Als je deze nog niet hebt kun je deze
[hier](https://www.copernica.com/nl/copernica-trial) aanmaken.

## Prijsstructuur
### Basiskosten en accounts
Bij Copernica betaal je een kleine hoeveelheid voor het gebruik van de
software, waarbij een hoeveelheid e-mails inbegrepen is. Voor het gebruiken
van meerdere accounts hanteert Copernica een meerprijs, maar bedrijven
die hun eigen e-mail versturen maken hier over het algemeen weinig gebruik
van.

Copernica biedt wel de mogelijkheid om de software en licentie voor meerdere
collega's beschikbaar te maken. Hiervoor is echter wel een persoonsgebonden
login voor nodig. Het kan ook handig zijn om extra gebruikers af te nemen,
zodat werknemers toegang kunnen krijgen tot verschillende afdelingen,
vestigingen of ondernemingen. Alle prijzen omtrent gebruikers en accounts
kun je bekijken op onze
[tarieven pagina](https://www.copernica.com/nl/tarieven).

### E-mail
Er zijn drie betaalopties voor e-mail: met krediet, aan het einde van de
maand of met een abonnement.

Betalen met krediet of aan het einde van de maand is handiger als je
niet zeker weet hoeveel e-mail je zal versturen. Zo betaal je niet voor
meer e-mails dan je nodig hebt. Als je betaalt met krediet moet je wel
altijd genoeg hebben voor het aantal e-mails. Je kan niet 10.001 e-mails
versturen als je maar krediet hebt voor 10.000 e-mails. Krediet wordt
daarnaast overgeheveld naar de volgende maand. De kosten voor
e-mails zijn variabel en zijn beschikbaar op onze
[tarieven pagina](https://www.copernica.com/nl/tarieven).

Een abonnement is erg geschikt voor mensen die al weten hoeveel e-mail ze
zullen versturen per maand. Het abonnement loopt een jaar, maar kan in de
tussentijd geüpgradet worden naar een bundel met meer e-mails. Overgebleven
e-mails worden niet overgezet naar de volgende maand, maar een abonnement
maakt e-mailen wel voordeliger!

### API calls
API calls worden op dezelfde manier in rekening gebracht als het model voor
het versturen van e-mails. Je kunt dus gebruik maken van variabele prijsopbouw
zoals ook het geval is bij het gebruik van bundels.

### Andere variabele kosten
Naast e-mail kun je ook mailings versturen met SMS en fax. De prijs per
fax of SMS staat vast en er zijn momenteel geen bundels beschikbaar.
Daarnaast kun je in Publisher websites en enquêtes hosten, waarvoor de
kosten ook variabel zijn. Er zijn ook dedicated IP adressen beschikbaar,
waar de prijs wordt berekend aan de hand van de hoeveelheid per maand.
Daarnaast zijn er [Litmus](./litmus)-previews beschikbaar om je e-mails
te previewen in verschillende omgevingen. Je betaalt daarvoor per preview.

## Facturering
Als je kiest voor betalen aan het einde van de maand of een abonnement
wordt er automatisch een factuur opgesteld, waar je alle kosten voor de
afgelopen maand terug kan vinden.
