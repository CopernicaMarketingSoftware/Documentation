**Maandag 4 maart - **Dit weekend vond er een update plaats aan
Copernica Marketing Software, die er voor zorgt dat onze taskservers
efficiënter werken. De geplande release die het gebruikers mogelijk
maakt de toegang tot hun account te beperken tot bepaalde ip-adressen is
uitgesteld. \
 \
 **Task servers\
**De prestaties van onze taskservers zijn verbeterd. Vanaf nu worden
taken beter verdeeld over de servers, waardoor deze efficiënter kunnen
werken. De taakservers zijn onder andere verantwoordelijk voor het
opbouwen van selectief en het verzenden van e-mails. 

Voor deze update kon het voorkomen dat andere gebruikers er hinder van
ondervonden als een gebruiker een grote mailing verstuurde. Die kans is
nu aanzienlijk verkleind. \
 \
 **Beperkte ip-toegang**\
 Dit weekend was het de bedoeling een optie toe te voegen die gebruikers
in staat stelt de toegang tot hun account te beperken tot bepaalde
ip-adressen. Zo kunnen zij er voor zorgen dat hun accounts alleen nog
maar gebruikt kunnen worden op hun eigen computers. \
 \
 Tijdens het testen kwamen er in deze functionaliteit echter een aantal
bugs boven, die we eerst gerepareerd willen hebben. \
 \
 Een nieuwe release-datum volgt zo snel mogelijk. 
