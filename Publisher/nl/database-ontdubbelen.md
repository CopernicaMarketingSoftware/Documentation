Dubbele profielen in de database? Verwijder de duplicate profielen. Om
profielen die een of meerdere malen voorkomen in de database te
verwijderen, maak je een nieuwe selectie aan waarin je alle dubbele
profielen opneemt.

Je kan de profielen uit deze selectie vervolgens verwijderen uit de
database, of automatisch uit je nieuwsbriefselectie filteren.

-   Maak een nieuwe selectie aan in de database met dubbele profielen.
-   Kies het selectietype *Dubbele en unieke profielen*

Met dit selectietype kan je profielen selecteren die meerdere keren
voorkomen, of profielen die juist een enkele keer voorkomen in uw
database.

Er zijn verschillende wijzen waarop je deze dubbele en enkele profielen
kan filteren.

-   Kies eerst de eerst welke profielen moeten worden opgenomen in de
    selectie.
-   Kies vervolgens een veld met een unieke waarde (zoals klantnummer,
    of het emailadres) of meerdere velden die gecombineerd uniek zijn
    (bijvoorbeeld postcode en huisnummer).

#### Lage en hoge IDs

Ter informatie: het profiel met het laagste ID is het oudste profiel.
Indien je dubbele profielen wilt verwijderen na een import die niet goed
is gegaan, kies dan de optie ‘selecteer alle dubbele profielen, behalve
diegene met het laagste ID’. Vervolgens verwijder je de profielen uit
deze selectie. Hiermee voorkom je dat er belangrijke informatie verloren
gaat die gekoppeld is aan het profiel (campagnegeschiedenis,
contactgeschiedenis, en enquêteresultaten).

Bij het maken van de selectie ziet je handige icoontjes om te
verduidelijken welke profielen in uw selectie komen.

![Select single or duplicate profiles](removedoublesselections.png)

Wees altijd voorzichtig met weggooien. Maak bijvoorbeeld eerst een
export van de gegevens en bewaar deze een tijdje
