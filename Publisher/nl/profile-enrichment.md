Gebruik je naast Copernica nog een ander softwaresysteem waarin je
relatiegegevens opslaat? Gebruik ook deze gegevens om je

Hoe kan je verder profielen verrijken?
--------------------------------------

Vooraleer je de profielen binnen de database gaat verrijken met nieuwe
gegevens, maak je hiervoor de passende databasevelden aan binnen de
marketing software. Zodra deze velden zijn aangemaakt, kan je de
gewenste data verzamelen. Met Copernica verrijk je profielen op
verschillende manieren:

-   De profielverrijking verloopt automatisch
-   Met behulp van webformulieren en enquêtes gekoppeld aan je database
-   Aan de hand van gerichte campagnes
-   Aan de hand van een externe applicatie/database (bv. CRM)

Automatische profielverrijking
------------------------------

Of je nu e-mails, sms, websites of pdf-documenten opmaakt en verstuurt
richting relaties, dit wordt automatisch bijgehouden binnen de marketing
software. Met Copernica is te zien hoe de ontvanger heeft gereageerd.
Met behulp van de tabbladen 'Campagnes' en 'Geschiedenis' houdt de
software per (sub)profiel automatisch het gedrag van de ontvanger bij.
Er wordt per (sub)profiel bijgehouden of er een impressie, klik of
foutmelding is geregistreerd. De software zal ook bijhouden of de
relatie niet heeft gereageerd, met andere woorden een non-respons.

Op basis van dit gedrag en de gegevens opgeslagen binnen deze tabbladen
kan je selecties opstellen die je gebruikt voor volgende
contactmomenten.

Gebruik ook de hyperlinks binnen een e-mailing of website voor
automatische profielverrijking. De e-mailing of website dient dan wel te
zijn opgemaakt binnen Copernica. Stel een opvolgactie in die de gegevens
van de relatie wijzigt (of verwijdert) wanneer deze op een specifieke
hyperlink klikt of een e-mailing opent.

**Voorbeeld:**\
 Een goed voorbeeld is het gebruik van een double opt-in. Wanneer een
relatie zich net heeft aangemeld voor je nieuwsbrief, stuur je hem een
bevestigingsmail met daarin een link die hij dient aan te klikken ter
bevestiging van registratie. Als opvolgactie stel je binnen Copernica in
dat het veld 'Nieuwsbrief ontvangen' de waarde 'Ja' krijgt toegewezen
wanneer op de hyperlink wordt geklikt. Als bijkomende opvolgactie kan je
daarnaast nog instellen dat de relatie nog wordt doorverwezen naar een
bedankpagina.

Profielverrijking met webformulieren en enquêtes
------------------------------------------------

Koppel de databasevelden die je nieuw hebt aangemaakt, aan de
invulvelden van een webformulier of enquête. Zo worden deze automatisch
ingevuld en opgeslagen per (sub)profiel.

Gerichte campagnes
------------------

Maak gebruik van (automatische) event driven campagnes om je
(sub)profielen verder te verrijken of up-to-date te houden.

Profielverrijking aan de hand van externe applicatie
----------------------------------------------------

Gegevens uit een externe applicatie (bv. CRM) kan je automatisch
synchroniseren met Copernica Marketing Software. Zo worden wijzigingen
binnen dit systeem ook bijgehouden in de database binnen Copernica. Maak
hierbij gebruik van de SOAP API van Copernica. Zo ben je verzekert van
continue profielverrijking.

Beschik je over een externe applicatie maar geen SOAP API kennis? Dan
kan je ook CSV - of TXT-bestanden uploaden vanaf een FTP-locatie.
Exporteer handmatig elke dag de gewenste data uit je CRM en plaats deze
vervolgens op de ftp-server zodat Copernica elke dag op een bepaald
tijdstip de data importeert. Je kan exports ook inroosteren in Copernica
zodat je deze per e-mail krijgt toegestuurd. Vervolgens zijn deze
gegevens zelf te importeren in je CRM.
