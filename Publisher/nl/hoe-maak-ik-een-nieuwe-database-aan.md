In een database kan je gegevens over gebruikers en contacten
gestructureerd opslaan. Dit kunnen bijvoorbeeld alle bedrijven of
personen zijn aan wie je je nieuwsbrief gaat versturen. Een enkele
database record noemen wij een profiel. Je kan in Copernica zoveel
databases aanmaken en beheren als je zelf wilt. Wij raden echter aan met
een enkele database te werken.\

1. Database maken
-----------------

![Een nieuwe database
aanmaken](../images/nieuwe-database-aanmaken.png "Een nieuwe database aanmaken")

### Opmaken en inrichten naar eigen wens

De databasestructuur binnen Copernica kan je geheel opmaken en inrichten
naar eigen wens. Je hebt de mogelijkheid een oneindig aantal
databasevelden aan te maken. Sla in Copernica alles op over je relaties
wat je maar wil. Deze data gebruik je vervolgens gemakkelijk in
bijvoorbeeld je
[e-mailings](./maak-zelf-slimme-e-mailings.md "e-mailings").

2. Velden aanmaken/beheren
--------------------------

![Databasevelden beheren in Copernica Marketing
Software](../images/velden-beheren.png "Databasevelden beheren in Copernica Marketing Software")

### Databasevelden

Een databaseveld bevat specifieke informatie over een enkel profiel.
Bijvoorbeeld het e-mailadres of de leeftijd.

Afhankelijk van het soort data dat je wilt opslaan kan je kiezen uit
verschillende veldtypen. Om een e-mailadres op te slaan gebruik je een
e-mailveld. Voor numerieke waardes (zoals leeftijd of gewicht) kan je
een numeriek veld gebruiken.

 ![Veldtypes in Copernica Marketing
Software](../images/veld-types.png "Veldtypes in Copernica Marketing Software")

### Beschikbare veldtypen

**E-mailveld** - De applicatie gebruik dit veld om e-mails naar te
versturen. Om een mailing te versturen met Copernica dient er in de
database dus een veld aanwezig te zijn van het type **\>e-mail**

**Tekstveld** - Tekstvelden zijn velden voor tekstuele inhoud en kunnen
alle soorten tekens bevatten, inclusief cijfers en speciale tekens

**Numeriek veld** - Dit veld kan alleen numerieke waarden [0-9] bevatten

**Datumvelden** - De datums worden opgeslagen in het formaat JJJJ-MM-DD
uu:mm Gebruik een datumveld bijvoorbeeld om de geboortedatum van
relaties op te slaan

[Meer informatie over databasegebruik binnen Copernica](./maak-je-eigen-database.md)

Database checklist voordat je hiernaartoe gaat versturen
--------------------------------------------------------

​1. Je hebt van de geadresseerde toestemming gehad om commerciële e-mail
te versturen.\
 2. Je database heeft een veld van het type e-mail.\
 3. Je database heeft een veld waarin nieuwsbriefvoorkeur wordt
opgeslagen.\
 4. Je hebt in je database een selectie gemaakt waarin **alle personen**
die hebben aangegeven **geen email** (meer) te willen ontvangen **worden
uitgesloten**.\
 5. Op de database heb je de uitschrijfopties ingesteld. Hiermee vertel
je de database hoe een uitschrijfverzoek verwerkt moet worden.
