How can I make my template mobile client compliant?
===================================================

De opkomst van mobiele e-mailmarketing
======================================

De cijfers liegen er niet om. E-mailmarketing voor mobiel gebruik wordt
elke dag belangrijker. 10 tot 30 % van geopende e-mails zijn afkomstig
van mobiele e-mail ([eMailmonday](http://www.emailmonday.com/mobile-email-usage-statistics)).
En met de wetenschap dat de helft van nieuwe  [Europese
smartphones](http://www.emerce.nl/nieuws/helft-nieuwe-europese-smartphones-heeft-mobiel-internet?utm_source=rss&utm_medium=rss&utm_campaign=helft-nieuwe-europese-smartphones-heeft-mobiel-internet)
 ondertussen beschikt over mobiel internet, kan je de conclusie wel
trekken: Als je 
[e-mailmarketing](./emailings.md "e-mailmarketing")
 inzet, moet je rekening houden met je mobiele gebruikers.
 Maar hoe doe je dat dan? In eerste instantie moet je ervoor zorgen dat
je e-mailcampagnes ook leesbaar zijn op mobiele apparaten. Enkele tips:
[![E-mail op je mobiel](../images/email-mobile.jpg)](../images/email-mobile.jpg "E-mail op je mobiel")

1. Voor het verzenden
---------------------

Onderzoek eerst het leesgedrag van je ontvangers voor je campagnes gaat
verzenden. Hoeveel lezers binnen je e-mailbestand lezen e-mail op hun
mobiel? Hier kom je achter middels onderzoek, of vraag je lezers bij de
opt-in hoe zij jouw e-mail liever lezen.
Indien je gebruik maakt van een ESP (e-mail service provider), kijk je
voor dit inzicht je
[e-mailstatistieken](../en/emailing-statistics.md "e-mailstatistieken")
na. Een goede e-mailmarketing oplossing geeft je een duidelijk beeld
over de meest gebruikte mobiele apparaten. Daar kan je dan rekening mee
houden bij het opstellen van je e-mailcampagnes.

2. Tekstversie en mobiele webversie
-----------------------------------

Het is aangeraden een tekstversie toe te voegen aan je 
[HTML-nieuwsbrieven](./html-nieuwsbrieven-opmaken-voor-mobiel-gebruik.md "HTML nieuwsbrieven voor mobiel").
Hiermee speel je namelijk in op je mobiele ontvangers die een apparaat
hebben dat geen HTML ondersteunt.
Of je kan een volledige online mobiele versie van je e-mail opmaken.
Deze voeg je dan toe middels een link bovenaan je e-mail. Dit vergt
echter tijd en geld om te maken. Beide versies vragen ook extra kliks
van de lezer, wat leidt tot een lagere response. Betere oplossing is
daarom je e-mail zo goed mogelijk op te maken voor mobiel gebruik.

3. Hou rekening met de opmaak
-----------------------------

Een behoorlijke frustratie van meeste mobiele lezers is de vormgeving
van e-mails wanneer ze deze openen. Verschillende e-mailprogramma’s
zullen de e-mail een andere vorm geven om hem ‘passend’ te maken voor
het scherm. Dit resulteert echter vaak in een onleesbare en chaotische
e-mail. Om dit tegen te gaan pas je volgende tips toe:

-   Maak gebruik van
    inline [CSS](http://www.copernica.com/nl/functies/geavanceerd/stijl) (Cascading
    Style Sheets) bij het opmaken van je e-mail. Standaard voeg je CSS
    toe in de -tag om de gewenste stijl aan je e-mail mee te geven.
    Verschillende e-mailclients zullen deze code echter verwijderen.
    Daarom bieden geavanceerde e-mailmarketing oplossingen tegenwoordig
    een inline CSS-functie. Hiermee wordt je gebruikte CSS-code omgezet
    naar inline stijlattributen.
-   Hou bij de opmaak van je e-mailings rekening met de manier waarop
    mobiele lezers navigeren. Met hun vingers! Geef ze wat ruimte om te
    ‘klikken’. Zorg dat je call-to-actions en hyperlinks duidelijk naar
    voren komen in je e-mail. Voeg een padding van 10 tot 15 pixels toe
    en een ‘display:block;’. Een groter lettertype gebruiken voor je
    hyperlinks helpt ook. Dergelijke aanpassingen maken het je lezer
    makkelijker om te gaan met je e-mail op hun mobiel.
-   Meeste smartphones hebben een scherm van ongeveer 320 tot 480 pixels
    breed. Als je een e-mail opstelt met een breedte van 640 pixels, is
    het voor de lezer makkelijker lezen omdat je e-mail dan 25 tot 50%
    wordt uitgezoomd. Door je design te beperken tot 1 kolom hoeft een
    lezer ook minder te scrollen. Dat zorgt voor betere interactie en
    snellere click-throughs. Wil je zeker zijn dat de mobiele lezer je
    e-mail direct kan lezen zonder te zoomen? Beperk je dan tot een
    maximum breedte van 480 tot 500 pixels.

[![Maak content geschikt voor verschillende
smartphones](../images/smartphones.jpg)](../images/smartphones.jpg "Maak content geschikt voor verschillende smartphones")

4. Denk om je content
---------------------

Relevante content is belangrijk als je met e-mailmarketing werkt. En dat
begint al met je onderwerpregel. Deze moet je lezer overtuigen je e-mail
te openen en te lezen. Voor mobiele e-mail wordt die uitdaging nog
groter. Je hebt namelijk maar 5 tot 7 woorden ruimte binnen je
onderwerpregel (op een iPhone zelfs 4 tot 6). Dat komt neer op ongeveer
30 tekens inclusief spaties.
Heb je de lezer eenmaal overtuigd en is je e-mail geopend, blijf dan
ook binnen de e-mail kort en bondig. Door vooraf te bepalen wat je
precies wenst te bereiken met de e-mail kan je jezelf beperken tot
relevante content en een goede call-to-action. Bijvoorbeeld bij 
[event-driven
e-mailcampagnes](./event-driven-e-mailcampagnes-gebruik-jij-ze-al.md "event-driven e-mailcampagnes")
. Deze verstuur je met 1 specifiek doel. Zorg dan ook dat je content
hierop is afgestemd. Een lezer heeft bijvoorbeeld geen boodschap aan een
productbeschrijving of de laatste nieuwtjes in een verjaardagsmailing.

5. Maak je e-mail niet te zwaar
-------------------------------

Een mobiele internetverbinding is niet hetzelfde als een normale
internetverbinding. Een PDF-document als bijlage toevoegen of gebruik
maken van afbeeldingen met hoge resolutie is daarom afgeraden. Het
verhoogt de laadtijd en dat heeft weer een negatief effect op je respons
en interactie. Hoe meer je de grootte van je e-mailings kan minderen,
hoe beter.

6. Kijk verder dan de inbox
---------------------------

Want enkel e-mail optimaliseren voor mobiel gebruik is niet genoeg. De
achterliggende landingspagina moet ook geschikt zijn voor mobiel. Een
lezer die niet verder komt dan je mobiele e-mail zal hier bij de
volgende campagne rekening mee houden en niet verder klikken. Een
technische tip voor je mobiele landingspagina? Gebruik geen
Flash-animatie in je e-mail. De meeste smartphones ondersteunen dit
namelijk niet. Wil je toch creatief zijn? Gebruik dan HTML5, CSS3 of
Javascript.

7. Vergeet niet te testen
-------------------------

Wat reeds gold voor standaard e-mailcampagnes, geldt natuurlijk ook voor
mobiele e-mail. Test je opgemaakte e-mail eerst voor je op ‘verzenden’
klikt. Heb je zelf een smartphone? Stuur dan een testmail naar jezelf en
controleer of al je aanpassingen werken.