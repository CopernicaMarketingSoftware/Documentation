**3 oktober 2012, 14.30 uur (CET) - **Impressies en clicks, gegenereerd
tussen gisteravond 21.00 uur en vandaag 13.30 uur (CET), worden met
vertraging bijgewerkt in de statistieken. Dit komt doordat de picservers
waar de statistieken staan opgeslagen, na de release niet
synchroniseerden. Dit is nu opgelost. \
 \
 Naar verwachting zijn de statistieken aan het eind van de dag weer
up-to-date. Er zijn geen gegevens verloren gegaan. ****

**Wat is er gebeurd?\
**Impressies en clicks worden op de picservers opgeslagen. Deze gegevens
worden gesynchroniseerd met de accounts. Die synchronisatie was echter
tijdelijk niet mogelijk. Momenteel worden alle gegevens alsnog
gesynchroniseerd.   \
 \
 **Zijn er statistieken verloren gegaan?\
**Nee, alle gegevens zijn opgeslagen op de picservers. Er is geen data
verloren gegaan. Impressies en clicks van voor gisteravond 21.00 zijn
wel gewoon in de statistieken beschikbaar. Impressies en clicks die
tussen de release van gisteravond en vandaag zijn gegenereerd blijven
gewoon bewaard en zijn naar verwachting aan het eind van de dag weer
beschikbaar. \
 \
 **Waar moeten gebruikers rekening mee houden? \
**Gebruikers hoeven naar aanleiding van deze synchronisatiestoring geen
actie te ondernemen. Wel kunnen sommige opvolgacties op basis van kliks
of impressies vertraging hebben opgelopen. Denk bijvoorbeeld aan het
verwerken van opt-outs, of het verzenden van een sms naar aanleiding van
een klik in een e-mail. In sommige gevallen kunnen selecties, zolang de
statistieken nog niet helemaal zijn bijgewerkt, gebaseerd zijn op iets
verouderde gegevens.
