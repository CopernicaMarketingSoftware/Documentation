Lang niet alle e-mails die je verstuurt in je campagnes kunnen worden
afgeleverd. Vaak treden er tijdelijke fouten op (server even niet
bereikbaar). Hier hoef je niets aan te doen. Waarschijnlijk wordt de
mail in een volgende poging wel afgeleverd.

Maar helaas treden er vaak genoeg ook fouten op die bij een volgende
mailing waarschijnlijk wederom optreden (bijvoorbeeld: e-mailadres is
opgeheven).

E-mails blijven sturen naar deze adressen is niet alleen zonde van het
geld (je betaalt immers per verstuurde e-mail, niet per afgeleverde
e-mail), maar het is uiteindelijk ook slecht voor je verzendreputatie.
Wij raden daarom sterk aan om iets aan [bounce management](#) te gaan
doen.

Dit houdt in dat je een selectie maakt op basis van de fouten die zijn
opgetreden bij individuele profielen. De profielen uit deze selectie kan
je vervolgens uitsluiten van je [nieuwsbrief selectie](#).

**Wat te doen met de hardbouncende profielen?**

Je kan ze in ieder geval niet e-mailen. Je kan allereerst proberen de
adressen te repareren. Als dat niet is gelukt voor een aantal
adressen, dan zul je ze op een andere wijze moeten benaderen
(briefkaart, telefoon, morse) om een correct adres te verkrijgen. Als je
geen verdere gegevens bezit over het profiel, dan kan je deze het beste
volledig verwijderen uit je database.
