# Eerste login
Wanneer je een Copernica-account hebt aangemaakt log je in via [Marketing Suite](https://ms.copernica.com). 

De eerste keer dat je inlogt word je gevraagd om de GDPR-overeenkomst te tekenen. De GDPR of [Algemene verordening gegevensbescherming (AVG)](https://autoriteitpersoonsgegevens.nl/nl/onderwerpen/avg-europese-privacywetgeving) vereist een verwerkersovereenkomst tussen jou en Copernica. Je kunt deze overeenkomst zelf ondertekenen of dit laten doen door je Data Protection Officer (DPO).

Zodra je de bovenstaande stappen hebt doorlopen kom je in het Marketing Suite-dashboard terecht.

![Marketing Suite-dashboard](../images/nl/copernicadashboard.png)

## Menu
Je vindt het Marketing Suite-menu aan de linkerkant. Het hoofdmenu is onderverdeeld in drie submenu's: 

* Marketing Suite;
* Publisher;
* Algemeen.

## Verschil Publisher & Marketing Suite
De Copernica-software bestaat uit twee interfaces: Publisher en Marketing Suite. De [Publisher-interface](https://publisher.copernica.com) is het langst bestaande Copernica-product. De [Marketing Suite-interface](https://ms.copernica.com) is gebruiksvriendelijker en maakt gebruik van verbeterde technologieën. Daardoor worden gegevens sneller ingeladen.

Publisher-modules worden momenteel overgebracht naar Marketing Suite. Op dit moment zijn enkele modules uitsluitend via Publisher beschikbaar. Om die reden zijn beide interfaces zichtbaar in het menu.

De modules zijn als volgt ingericht:

## Marketing Suite

### Dashboard
Bevat algemene statistieken over verzonden mailings.

### Profielen 
Hier beheer je databases en profielen ([meer informatie](./database-profiles)).

### E-mail designer
Bevat een [Drag-and-drop Editor](https://ms.copernica.com/#/templates) voor het opstellen van mailings.

### HTML-templates
Hier creëer je geavanceerde HTML-templates.

### Vormgeving - CSS
Biedt mogelijkheden voor het beheren van CSS-opmaakbestanden. Je gebruikt deze opmaakbestanden binnen HTML-templates, webpagina's, formulieren en enquêtes.

### Vormgeving - XSLT
Biedt mogelijkheden voor het beheren van XSLT-opmaakbestanden. Je gebruikt deze opmaakbestanden binnen HTML-templates, webpagina's, formulieren en enquêtes.

### Resultaten
Hier bekijk je statistieken van verzonden- of ingeroosterde mailings. Ook zijn de resultaten van een inboxplaatsingstest of e-mailvoorvertonings-test zichtbaar.

### Logbestanden
Hier zoek je informatie op in de ruwe logbestanden van Copernica. Daarin vind je informatie over e-mailresultaten, API-calls en de opbouw van selecties binnen je account. De logbestanden zijn per dag gegroepeerd.

## Publisher

### Profielen
Hier beheer je databases en profielen. Deze module bevat dezelfde gegevens als de Profielen-module in Marketing Suite. In Marketing Suite worden gegevens sneller ingeladen.

### E-mailings
Biedt mogelijkheden voor het beheren van templates en documenten. Deze module bevat dezelfde gegevens als de HTML-templates-module in Marketing Suite. In Marketing Suite worden gegevens sneller ingeladen.

### Websites
Hier maak je websites en webpagina's aan, bijvoorbeeld om webformulieren of enquêtes op te tonen.

### Mobiel
Biedt mogelijkheden voor het opmaken en versturen van SMS-berichten.

### PDF
Hier maak je gepersonaliseerde PDF-bestanden door middel van de [PDFLib-plugin](./pdf-document). PDF-bestanden kunnen vervolgens in mailings of op webpagina's worden ingeladen.

### Inhoud
Biedt mogelijkheden voor het beheren van feeds, webformulieren en enquêtes. Ook beheer je hier bestanden of afbeeldingen in de mediabibliotheek.

## Algemeen

### Support
Wanneer je een vraag hebt maak je hier een ticket aan voor onze Support-afdeling. Ook vind je hier alle historische tickets die gekoppeld zijn aan jouw bedrijf.

### Documentatie
Wanneer je op zoek bent naar extra informatie raadpleeg je hier de documentatie per onderwerp.

### Configuratie
Je beheert hier de algemene instellingen van je bedrijf, account en gebruiker.

## Account
De naam van het account waarop je momenteel actief bent is hier zichtbaar. Wanneer je toegang hebt tot meerdere accounts heb je de mogelijkheid om te schakelen tussen verschillende accounts.

## Notificaties
Zodra er bij het bel-icoontje een getal zichtbaar is heb je een [notificatie](https://ms.copernica.com/nl/#/admin/user/notifications) ontvangen over je bedrijf, account of gebruiker. Je stelt zelf in welke notificaties je wilt ontvangen.
