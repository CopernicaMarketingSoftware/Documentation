Benieuwd hoe jij als webwinkelier het komende jaar het meeste haalt uit
je
[e-mailmarketing](http://www.copernica.com/nl/over-ons/nieuws/hoe-versterkt-e-mailmarketing-je-e-commerce-activiteiten)?
In 2013 doorbreekt de globale omzet van e-commerce de grens van [1
biljoen
euro](http://www.webwinkelweblog.nl/buitenland/ecommerce-in-2013-door-1-biljoen-grens.html).
Naar verwachting neemt het aantal internetgebruikers wereldwijd toe tot
ruim 3,5 miljard in 2013. Maar hoe zorg je dan dat jouw webwinkel ook
het komende jaar die gewenste conversie haalt? Hoe zet jij
e-mailmarketing optimaal in in 2013? Drie tips die je daarbij alvast op
weg helpen:

**1. Speel in op triggers vanaf je website**

Je klanten komen met diverse intenties naar je webshop. Om zich in te
schrijven voor je nieuwsbrief, om producten te kopen, om te browsen door
je productaanbod enzovoort. Dit is gedrag wat je met behulp van
verschillende tools kan monitoren en kan gebruiken als trigger voor
e-mailcampagnes. Een simpel voorbeeld hiervan is de welkomstmail. Een
klant schrijft zich in voor je nieuwsbrief en jij stuurt een
welkomstmail met wat extra informatie. Een contactmoment wat je
makkelijk kunt gebruiken om een nieuwe klant aan te zetten tot een
aankoop.

![Welkomstmail Suitable met
kortingscode](Copernicacom/Suitable-mail-2.png "Welkomstmail Suitable met kortingscode")Zo
ontvangt iedere nieuwe nieuwsbriefabonnee van
[Suitableshop.nl](http://www.suitableshop.nl/) een kortingscode goed
voor 10 EUR korting bij een minimale besteding van 99 EUR in de
webwinkel. Daarmee stimuleert Suitableshop bezoekers zonder koopintentie
over te gaan tot een aankoop. Als deze klant zijn eerste aankoop heeft
verricht, wordt het een bestaande klant. Naast de
standaardnieuwsbrieven, kan Suitableshop deze klanten [gerichte
e-mails](http://twinklemagazine.nl/praktijk/2012/08/procesoptimalisatie-binnen-de-klantlevenscyclus/index.xml)
versturen met aanbiedingen passend bij de interesses van hun klanten.

Een andere trigger zijn de bekende abandoned shopping carts. Een klant
die zijn bestelling niet afrondt, krijgt een e-mail toegestuurd met
daarin de producten die hij is ‘vergeten’ te kopen. Deze campagnes zijn
een enorme stimulans voor je conversie maar toch wordt dit nog niet veel
toegepast in de praktijk. Vreemd als je weet dat mensen gemiddeld 55%
meer uitgeven als ze kopen na het ontvangen van een abandoned shop cart
mail (bron: SeeWhy Research, 2011).

[![bax-shop
mail](Copernicacom/bax-shop-mail.png "bax-shop mail")Bax-shop](http://www.bax-shop.nl/)
maakt gebruik van een abandoned shopping cart mail die zij versturen
naar aanleiding van een ‘vergeten’ aankoop. Deze mails halen een open
rate van gemiddeld 60% en een click-through rate van 34%. Dat ligt voor
Bax-shop respectievelijk 40% en 20% hoger dan hun reguliere
nieuwsbrieven. Daarnaast gebruiken ze deze mail om nog eens aan te halen
dat klanten bestelde producten gerust na 30 dagen kunnen retourneren en
bieden ze hulp aan indien men vragen zou hebben over de bestelling.
Allemaal extra middelen om de klant te overtuigen over te gaan tot een
aankoop.

**Denk om die customer life cycle**

Tegenwoordig is relevantie cruciaal wil je nog dat een klant je e-mails
opent. Zijn inbox is een wirwar van aanbiedingen, nieuwsbrieven en
servicemails en dus is het aan jou om ervoor te zorgen dat je e-mails
nog geopend worden. Niet makkelijk als je weet dat [4 van de 10
ontvangers](http://marketingsherpa.com/heap/WisdomReport2011.pdf)
e-mails markeren als Spam gewoonweg omdat deze niet relevant genoeg
lijken.

Je klant doorloopt verschillende contactmomenten met jouw webwinkel waar
je op in kunt spelen met behulp van [event driven
e-mailmarketing](http://www.copernica.com/nl/over-ons/nieuws/event-driven-e-mailcampagnes-gebruik-jij-ze-al).
Denk daarbij aan verjaardagsmails, remindermails (wanneer een garantie
afloopt bijvoorbeeld), loyaliteitsmails, e-mails na een verrichte
aankoop maar ook e-mails die niet direct voor de hand liggen zoals
winbackmails. E-mails die je verstuurt wanneer een klant al een tijdje
(bijvoorbeeld 6 maanden) geen aankoop meer heeft verricht of je
nieuwsbrief niet meer heeft geopend.

[![FitForMe
mail](Copernicacom/fitforme-mail.png "FitForMe mail")FitForMe](http://www.fitforme.nl/)
heeft met behulp van
[segmentatie](http://www.copernica.com/nl/over-ons/nieuws/webwinkeliers-7-segmentatietips-voor-e-mailmarketing)
verschillende contactmomenten gedefinieerd voor hun webshop in
gepersonaliseerde vitamines en voedingssupplementen. Een daarvan is een
‘heraanvullingsmail’. Het kan namelijk zijn dat je producten in je
webwinkel hebt waarvan je zelf weet dat deze na verloop van tijd
aanvulling nodig hebben of versleten zijn. Op basis hiervan zijn ook
e-mailcampagnes in te richten. Je levert hiermee de klant een dienst op
maat en gebaseerd op zijn eerdere aankopen.

**3. Profielen verrijken voor meer relevantie**

Een goed gevulde database biedt oneindig veel mogelijkheden. Hoe
specifieker de informatie over de doelgroep, hoe gerichter je de
doelgroep kan benaderen. Niet alleen een persoonlijke benadering door
het toevoegen van een variabele aanhef, maar ook door de klant specifiek
te benaderen op basis van interesses, behoeften of eerdere aankopen.

Bepaal voor je webwinkel welke extra data je graag wilt verzamelen van
je klanten. Welke informatie wil je precies opslaan en gebruiken? Bepaal
in je marketingstrategie op welke groepen je je wilt richten en ga
vervolgens hiervoor de nodige informatie verzamelen (indien je deze nog
niet hebt).

Verzamel de informatie bijvoorbeeld door klik-, surf- of koopgedrag te
registreren en te analyseren. Of verzamel extra informatie als
interesses en geboortedatum via gerichte e-mails, actiepagina’s of
klanttevredenheidsonderzoeken. Zorg er wel voor dat je de verzamelde
informatie ook echt gebruikt om je communicatie relevanter en
persoonlijker te maken. Anders is het zonde van al die
[profielverrijking](http://twinklemagazine.nl/praktijk/2012/03/het-belang-van-profielverrijking/index.xml)
als je er niks mee doet.

![FitForMe mail op basis van
behoeften](Copernicacom/fitforme-mail2.png "FitForMe mail op basis van behoeften")Nog
even voortbordurend op het voorbeeld van FitForMe: deze webshop past
gerichte communicatie toe op basis van geslacht. Maar ook op basis van
leeftijd, behoeftes en aankoopdata. Binnen die gerichte e-mailcampagnes
worden zowel content, afbeeldingen als productaanbod afgestemd op data
als leeftijd of behoefte. Op basis van een voedingstest wist FitForMe
gegevens te verzamelen over deze doelgroep en zo hun e-mailcampagne
volledig op basis van de behoefte in te richten.\
\
*Dit artikel is reeds verschenen op Twinklemagazine.nl: [Drie
e-mailmarketingtips voor
2013](http://twinklemagazine.nl/praktijk/2012/11/drie-e-mailmarketingtips-voor-2013/index.xml).*
