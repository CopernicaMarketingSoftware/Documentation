Bij het opmaken van een enquête kan je gebruik maken van drie soorten
vragen, en tussenteksten.

Om vragen aan een enquête toe te voegen of aan te passen, selecteer je
eerst de betreffende enquête. De opties om vragen toe te voegen of
bewerken vind je in het menu **enquête** en onder in beeld.

In het dialoogvenster zie je de reeds bestaande enquêtevragen in een
overzicht links. Rechts zie je de opties om een nieuwe vraag te
formuleren. Je kunt meerdere vragen invoeren door na de invoer voor
**'vraag toevoegen**' linksonder in de pop-up te kiezen.

Vraag
-----

Formuleer de vraag. Kies bij 'Type vraag' of je een open vraag, multiple
choice vraag of grid vraag wilt aanmaken. De optie 'tussentekst' geeft
de kans om een tekstblok voor of tussen vragen te plaatsen. Bijvoorbeeld
om een nieuw deel van de enquête aan te kondigen of een inleidende
tekst.

Bij het aanmaken van een enquêtevraag heb je verder nog keuze uit drie
extra opties.

**Optioneel -** Je kiest *Optioneel* als de vraag niet verplicht is en
mag worden overgeslagen door de invuller. Een niet-optionele vraag kan
niet worden overgeslagen. De invuller zal dan een melding krijgen als
hij de enquête probeert te versturen.

**Begint op nieuwe pagina -** Kies deze optie als de vraag op een nieuwe
pagina moet worden getoond. De invuller ziet onder de voorgaande vraag
een knop om naar de volgende pagina te gaan. Gebruik deze
functionaliteit als de enquête erg lang is, en je niet wilt dat de
invuller bij het zien van de lengte afhaakt. De tekst op deze knop die
wordt getoond kan door jou worden
[gewijzigd](https://www.copernica.com/nl/ondersteuning/tekst-van-enquete-buttons-wijzigen).

**Weergave** (alleen voor meerkeuzevragen) - Geef aan of meerdere
antwoorden mogelijk zijn, of dat slechts 1 antwoord mag worden gegeven
door de participant.

### Tussentekst

Gebruik een tussentekst om een vraag in te leiden. Op een tussentekst
kan door de invuller vanzelfsprekend geen antwoord worden gegeven.

### Open vraag

Met een open vraag biedt je de invuller de mogelijkheid zelf een
antwoord te formuleren. Nadat je de vraag opslaat heb je nog de keuze om
het maximaal aantal karakters en regels van het antwoord te beperken.

### Multiple-choice vraag

Bij een multiple choice vraag bied je de respondent een aantal
keuzemogelijkheden als antwoord. Na het opslaan van de vraag, zie je de
mogelijkheid om de respondent te beperken tot 1, 2, of x antwoorden op
de vraag. (Dus ook 'meerdere antwoorden mogelijk'). Daarnaast kun je
aangeven hoe de vraag weergegeven moet worden in de enquête.

Een keuzelijst toont de antwoordmogelijkheden zoals de weergave in het
scherm, een uitklapbaar menu met een pijl ernaast. Dit is alleen
toepasbaar wanneer men 1 antwoord moet geven dat niet met tekst
aangevuld kan worden. Selectievakjes laten alle antwoorden zien waarbij
een of meerdere aangevinkt kunnen worden.

Bij het toevoegen van een antwoord kun je 'Tekstveld aan de optie
toevoegen' aanvinken, om de respondent zijn antwoord met tekst aan te
laten vullen. Denk aan de meerkeuze optie: '*Anders, nl. ...*'.

**Voorinvullen / alvast aanvinken**\
 Als je een asterisk (\*) bij een antwoordmogelijkheid zet, dan wordt
deze alvast aangevinkt. De asterisk kan voor of achter het antwoord, en
blijft ook zichtbaar in de tekst.

### Grid vragen

Bij een grid vraagt bied je de respondent antwoordkeuzes in een tabel.
Denk aan schaalverdelingen van slecht/goed of 1/10. Of vragen waarbij
meerdere aspecten op een schaal beantwoordt moeten worden, binnen
dezelfde vraag.

Selectie wijze kan hierbij 'horizontaal' worden ingesteld, zodat voor
elke regel een kolom aangevinkt moet worden (zie afbeelding). Bij
'verticaal' moet voor elke kolom een rij worden ingevuld (bijvoorbeeld
als de kolommen een 1e, 2e en 3e keuze weergeven op de geboden rijen).

Na het opslaan van de vraag zie je een extra tabblad om het 'grid' op in
te vullen.

-   Aan de gridvraag voeg je kolommen toe om een schaalverdeling aan te
    brengen. In de rijen voeg je de aspecten die de respondent moet
    beoordelen. De respondent zal op elke rij antwoord moeten geven
    volgens de schaalverdeling.
-   De naam van een kolom of rij pas je aan door deze te selecteren en
    te kiezen voor 'aanpassen'.
-   De volgorde van de rijen en kolommen pas je aan met 'omhoog',
    'omlaag', 'links' en 'rechts'.\

