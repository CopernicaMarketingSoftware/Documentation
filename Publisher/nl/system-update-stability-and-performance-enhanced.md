30 augustus, 16:00 uur - De stabiliteit van Copernica Marketing Software
is groter geworden en de performance van de applicatie is zelfs
verbeterd. Mocht je last hebben gehad van de storingen afgelopen periode
dan bieden wij je onze excuses aan.

\*\*24/7 monitoring\
 \*\*Wij houden de prestaties van Copernica 24 uur per dag nauwlettend
in de gaten. Op elk tijdstip van de dag zijn er software-engineers en
supportmedewerkers aanwezig om de werking van de applicatie en de
servers te monitoren. De afgelopen vier dagen heeft de applicatie zonder
storingen gefunctioneerd.

\*\*Uitbreiding van het serverpark\
 \*\*Vandaag hebben we het aantal replicatie servers uitgebreid, die het
dataverkeer bij overbelasting opvangen. Ook pasten we een aantal query’s
aan die er onder andere voor zorgen dat het dataverkeer beter wordt
verdeeld.

\*\*Komende ontwikkelingen\
 \*\*We werken aan verbeterde algoritmes en aan een nog betere verdeling
van het dataverkeer. Daarnaast werken we aan een uitbreiding van het
alarmsysteem dat ons bij eventuele calamiteiten automatisch waarschuwt.
Ook de communicatie naar gebruikers verbeteren we door ondermeer de
product updates op meerdere plekken te tonen. We werken aan een event
based systeem voor clicks en impressies, dat zorgt voor een hogere
snelheid voor het opbouwen van selecties en statistieken.

Deze verbeteringen leiden ertoe dat we in de nabije toekomst een
overcapaciteit realiseren en we een goed werkende en stabiele applicatie
blijven waarborgen.

\*\*Vragen?\
 \*\*Bij vragen kun je eenvoudig via de supporttool een incident
indienen. Meestal reageren we binnen 60 minuten met een passend
antwoord. Ook kun je ons 24 uur en 7 dagen per week telefonisch bereiken
op 020-5206190. Je kunt ons ontmoeten op het Copernica DM Summit. Wij
bieden je graag een interactieve dag aan vol met leerzame trainingen en
de laatste trends en cases op het gebied van e-mailmarketing, mobile en
social. [Meld je nu
aan](http://www.copernica.com/nl/ondersteuning/copernica-dm-summit/meld-je-nu-aan-voor-het-copernica-dm-summit)
. We ontmoeten je graag. 
