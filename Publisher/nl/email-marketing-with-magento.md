E-mailmarketing biedt voor webwinkeliers een uitgelezen kans om meer te
halen uit hun relaties en meer conversie te genereren. Customer life
cycle campagnes zijn ideale hulpmiddelen om klanten gericht te benaderen
en aan te zetten tot (herhaal)aankopen. Deze vorm van e-mailmarketing
blijkt echter nog niet zo bekend te zijn onder webwinkeliers terwijl uit
onderzoek wel blijkt dat het resultaat oplevert:

Abandoned shopcartmailings genereren tot wel 55% meer conversie dan
reguliere e-mailcampagnes. Â©SeeWhy research (2011)\
 Niet gerichte e-mailcampagnes kosten tot wel 3.6 keer meer dan gerichte
e-mailcampagnes. -Relevancy Group "Realizing the Value of Email
Marketing" (2010)

Er blijven dan ook nog vele kansen onbenut. Webwinkeliers verzamelen via
hun Magento e-commerce platform waardevolle informatie, maar vaak wordt
deze weinig tot niet gebruikt voor verdere interactie met relaties.
Voornamelijk omdat het e-commerce platform geen
e-mailmarketingactiviteiten aanbiedt.

Magento plugin maakt e-mailmarketing mogelijk
---------------------------------------------

Door een [nieuwe
plugin](http://www.copernica.com/nl/ondersteuning/integraties "Copernica integraties")
met de marketing software van Copernica kunnen Magento webwinkeliers
alsnog krachtige en professionele e-mailmarketing inzetten. De plugin
zorgt ervoor dat relevante gegevens zoals inschrijvingen, klanten,
orders en winkelmandjes vanuit een webwinkel automatisch worden
gesynchroniseerd met de centrale database.

Met behulp van deze plugin is het een stuk makkelijker gerichte [event
driven
e-mailcampagnes](http://www.copernica.com/nl/over-ons/nieuws/event-driven-e-mailcampagnes-gebruik-jij-ze-al "Event driven emailcampagnes")
op te zetten zoals abandoned shopcart mails of cross-en up-sellcampagnes
op basis van eerdere aankopen of items uit het winkelwagentje. Klanten
ontvangen enkel nog voor hen relevante informatie, wat zorgt voor een
hogere aandachtswaarde, betrokkenheid en uiteindelijk conversie.

Relevantie wordt bevorderd door segmentatie binnen de database en
verdere personalisatie (met behulp van dynamische content) binnen
e-mailcampagnes. De Magento plugin maakt ook gebruik van XML-feeds
waarin onder andere de productinformatie of nieuwe producten zijn
opgenomen. Dit schept mogelijkheden voor verdere personalisatie binnen
bijvoorbeeld cross-en up-sellmailings.

E-mailmarketing en uw webwinkel
-------------------------------

Waarom u e-mailmarketing moet gebruiken vanuit uw Magento webwinkel?

-   Stel relevante aanbiedingen op binnen uw e-mailcampagnes op basis
    van de bestelgeschiedenis van uw klanten
-   Met de juiste software kunt u e-mailings inroosteren ter opvolging
    van 'abandoned shopcarts'
-   Stel daarnaast andere event driven e-mailcampagnes op gericht aan uw
    klanten. Stuur bijvoorbeeld een dagelijkse verjaardagsmailing om het
    engagement met klanten te versterken. Of ontwerp uw eigen
    loyaliteitscampagnes of winbackmailings (voor klanten die langere
    tijd geen aankoop hebben verricht in uw webshop)
-   Maak gebruik van content feeds om de content in de e-mailings
    dynamisch te maken

"The next step in marketing"
----------------------------

[Upsell](http://www.upsell.be/ "Upsell"), beheerder van diverse
Belgische webshops, maakt gebruik van de Magento plugin. De organisatie
stelt zich tot doel om de Belgische e-commerce revolutie in te luiden.
Jelle Stas, mede-eigenaar van Upsell verklaart:

"De Magento plugin is onze 'next step in marketing'. De plugin biedt ons
toegang tot een gegronde database, een goede e-mailmarketingstrategie en
is eenvoudig en behapbaar in gebruik. Om te blijven groeien, moeten we
blijven investeren in onze klant: hun klantgegevens en interesses
registreren en hun surf- en koopgedrag volgen. We zijn juist klaar met
het opzetten van de databases, abandoned shopcart mails en nieuwsbrieven
voor al onze webshops. De eerste resultaten zien er goed uit en we zijn
zeer enthousiast over hoe we dit nog verder kunnen uitbouwen."
