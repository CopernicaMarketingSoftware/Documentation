# Selecties en miniselecties
Naast velden en collecties, kun je in Copernica ook gebruik maken van selecties en miniselecties. Met een selectie maak je een soort subset van profielen in een database op basis van een of meerdere condities, die je zelf in kunt stellen. Hierdoor kun je je database nauwkeurig segmenteren, waardoor je gerichte mailings kunt sturen. Zo kun je bijvoorbeeld een selectie maken van mensen die toestemming hebben gegeven voor het ontvangen van je nieuwsbrief, mensen die jarig zijn of mensen die helemaal geen mails van jou mogen ontvangen. De inhoud van selecties wordt automatisch bijgewerkt, zodat je selecties altijd de profielen bevatten die aan de voorwaarden van de selectie voldoen. 

Een miniselectie is ongeveer hetzelfde als een selectie, alleen bevindt deze zich op collectieniveau en bevat dus subprofielen. Je kunt (mini)selecties maken, verwijderen en beheren onder *Profielen* > *Databasebeheer* > *Selecties beheren* in Publisher. In MarketingSuite Vind je rechtsboven een knop *Creëer (mini)selectie*. 

## Subselecties
Een subselectie is een selectie binnen een selectie. Deze ligt dus op een niveu lager dan een selectie. De profielen in een subselectie moeten aan alle condities van de selectie voldoen, alsmede die van de subselectie. Het maken van subselecties is alleen mogelijk op profielniveau; subminiselecties maken is dus niet mogelijk. Subselecties maak je op dezelfde manier aan als selecties.

## Selectieregels
Alle relatiegegevens die je opslaat in Copernica zijn te gebruiken als regels voor je selecties. Maak bijvoorbeeld eenvoudig onderscheid tussen relaties die wel of niet nieuwsbriefabonnee zijn door middel van selecties binnen je database. En zo kan je binnen Copernica nog veel meer selecties instellen op basis van:

* **Veldwaarde**. Voorbeeld: Stel een selectie op die kijkt of het veld ‘Woonplaats’ overeenkomt met Amsterdam. Alle relaties die in Amsterdam wonen, staan dan in je selectie.
* **Interesse**. Voorbeeld: Je maakt een selectie van alle relaties die een voorkeur voor producten van ‘Apple’ hebben. Iedereen met een productvoorkeur van Apple komt dan in deze selectie terecht.
* **Datum**. Voorbeeld: Stel een selectie samen van alle relaties voor wie een garantie afloopt. De selectie controleert dan bijvoorbeeld of de datum van vandaag x-aantal maanden na de aankoopdatum ligt.
* **Campagneresultaat**. Voorbeeld: Maak een selectie van alle relaties die wel hebben geklikt op een hyperlink in je laatste e-mailing. Zo stuur je deze relaties makkelijk een opvolgactie.
* **Contactgeschiedenis**. Voorbeeld: Selecteer alle relaties waarmee je geen contact hebt gehad tussen datum x en datum y.
* **Inhoud van een andere (mini)selectie**. Voorbeeld: Stel een selectie op die gebruik maakt van de inhoud van een eerdere selectie die je hebt aangemaakt. Dit is een handige functie bij het combineren van selecties. Maak bijvoorbeeld een selectie van relaties die de afgelopen 6 maanden geen contact met je hebben gehad. En stel als extra regel in dat de relaties in de selectie met productvoorkeur “Apple” moeten voorkomen. Zo kan je deze relaties een speciale aanbodmail sturen met een korting op Apple-producten.

Meer over condities en regels vind je [hier]().
