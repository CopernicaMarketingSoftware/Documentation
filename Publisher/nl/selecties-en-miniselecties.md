# Selecties en miniselecties
Naast velden en collecties, kun je in Copernica ook gebruik maken van selecties en miniselecties. Met een selectie maak je een soort subset van profielen in een database, bijvoorbeeld van iedereen die zich heeft aangemeld voor een nieuwsbrief. Deze selecties maak je op basis van bepaalde eigenschappen die een profiel moet hebben. Hierdoor kun je je database nauwkeurig segmenteren, waardoor je gerichte mailings kunt sturen. De inhoud van selecties wordt automatisch bijgewerkt, zodat je selecties altijd de profielen bevatten die aan de voorwaarden van de selectie voldoen. 

Een miniselectie is ongeveer hetzelfde als een selectie, alleen bevindt deze zich op collectieniveau. Even terugblikken: een collectie is een sub-database die je aan een profiel kunt hangen. Denk bijvoorbeeld aan een collectie van aankopen die een klant (profiel) heeft gedaan. Zo kun je nog nauwkeuriger filteren. Denk bijvoorbeeld aan filteren op een kledingmerk, zodat je klanten een persoonlijke aanbieding kunt doen van een merk waar ze van houden. 

Je kunt (mini)selecties maken, verwijderen en beheren onder *Profielen* > *Databasebeheer* > *Selecties beheren* in Publisher. In MarketingSuite Vind je rechtsboven een knop *CreÃ«er (mini)selectie*. 

## Subselecties
Een subselectie is een selectie van profielen in een selectie. Bijvoorbeeld een selectie van mensen onder de 30, in de selectie van vrouwen. De profielen in een subselectie moeten aan alle condities van de selectie voldoen, alsmede die van de subselectie. In ons voorbeeld betekent dat dus dat ze zowel vrouw als onder de 30 moeten zijn. Het maken van subselecties is alleen mogelijk op profielniveau; subminiselecties maken in een collectie is dus niet mogelijk. Subselecties maak je op dezelfde manier aan als selecties.

## Selectiecondities en selectieregels
Zoals hierboven vermeld, moeten profielen in een selectie bepaalde eigenschappen hebben om bij die selectie te mogen. Deze voorwaarden stel je in Copernica in door middel van *selectieregels* en *condities*. Je kunt op van alles filteren, van een geboortedatum tot kliks in mailings in een bepaalde periode. Het is best een hoop informatie, vandaar dat we er een apart uitlegartikel voor hebben gemaakt. je vindt 'm [hier](selectiecondities).
