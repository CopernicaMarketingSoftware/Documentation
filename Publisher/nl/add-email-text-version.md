# Tekstversie

Tegelijk met het HTML document kan er een tekstversie worden
meegestuurd. Deze is bedoeld voor e-mail clients die geen HTML e-mails
ondersteunen. Ontvangers met dergelijke e-mail clients (bijvoorbeeld een
ouderwetse mobiele telefoon) krijgen de tekstversie te zien in plaats
van een leeg bericht.

Het meesturen van een tekstversie verkleint de kans dat berichten in de
spambox terecht komen.

Je kan de tekstversie invullen vanuit het tabblad *Tekstversie*, dat je
ziet direct boven het geopende template of document.

Je kunt de tekstversie handmatig toevoegen aan het template, zodat het
voor alle documenten geldt. Of schrijf voor elk document een
tekstversie. Daarbij kun je gebruik maken van de optie 'Tekst uit HTML
filteren'. Controleer de tekst naderhand goed. Zijn er geen hyperlinks
verdwenen, hoe is de opmaak?

Een tekstversie kan uiteraard ook gepersonaliseerd worden.

**Weergave veranderen**\
 Je kunt de weergave van de tekstversie aanpassen met de optie 'weergave
veranderen'. De ene variant toont een weergave met genummerde regels en
kleuren, de andere variant toont platte tekst.
