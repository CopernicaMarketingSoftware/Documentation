# De REST API

Met de REST API kun je automatische koppelingen met Copernica maken. Je kunt
bijvoorbeeld je website of app zo programmeren dat hij met behulp van de REST
API gegevens in je Copernica-account ophaalt, creÃ«ert, updatet of verwijdert.
Dit gaat automatisch, dus buiten de *user interface* om.

De REST API werkt heel eenvoudig. In technisch opzicht komt het er simpelweg
op neer dat jouw website of app HTTP requests op de servers van Copernica 
afvuurt: HTTP GET requests om data op te halen en HTTP POST en HTTP PUT requests 
om data te bewerken. De requests worden door onze API servers verwerkt, en de 
opgehaalde of bewerkte data wordt in een formaat dat makkelijk door computers 
is te verwerken (JSON) teruggestuurd.


## Aanmelden voor de API

Om te voorkomen dat onbevoegden toegang hebben tot de REST API, moet je eerst
jouw website of app aanmelden bij Copernica. Pas nadat je de applicatie hebt
aangemeld en een geldige API key hebt, kun je calls naar de REST API doen.

Het aanmelden van een applicatie kun je doen via het dashboard van de Copernica
website. Dit is wellicht wat anders dan je in eerste instantie zou verwachten,
omdat je meestal gebruik maakt van de Marketing Suite of de Publisher om 
instellingen te wijzigen. Het aanmelden van een applicatie om toegang te krijgen
tot de REST API gaat echter niet via Marketing Suite of Publisher, maar via 
[het dashboard](/nl/applications) op www.copernica.com. Als je een applicatie
aanmeldt, moet je deze applicatie een naam geven, hier kun je bijvoorbeeld het
adres van je website voor gebruiken die de aanroepen gaat doen.

Copernica maakt gebruik van het *OAuth* systeem voor API koppelingen. Dit is een
krachtig gestandaardiseerd authenticatiesysteem waarin onderscheid wordt gemaakt
tussen geregistreerde applicaties en koppelingen tussen applicaties en accounts. 
Als je een applicatie bij Copernica aanmeldt, dan is die applicatie daarna
nog niet in staat om calls naar Copernica te doen. De applicatie heeft weliswaar 
toegang tot de REST API, maar nog niet tot specifieke accounts. Gelukkig kan je 
echter ook deze accountkoppelingen via het Copernica dashboard aanmaken.

Nadat je een koppeling tussen de applicatie en een account hebt gemaakt, krijg
je een API key. Dit is een lange string bestaande uit cijfers en letters die je
met elke API call moet meesturen. Je kunt testen of alles goed is gegaan door
in je browser een API adres in te voeren. Als je een JSON bestand terugkrijgt,
weet je dat het maken van de API koppeling is gelukt. Gebruik bijvoorbeeld het
volgende adres:

`https://api.copernica.com/databases?access_token=jouwapikey`

Natuurlijk moet je de tekst "jouwapikey" in bovenstaand voorbeeld vervangen
door de string die je op het dashboard ziet. Als het goed is, krijg je JSON
bestand terug terug met daarin alle databases in het account. Voor mensen is
zo'n lijst niet zo makkelijk in het gebruik, maar je zult begrijpen dat 
computerprogramma's hier goed mee uit de voeten kunnen.


## Verschillende 


 zonder daarvoor gebruik te maken van de Copernica applicaties REST staat voor Representational State Transfer en het belangrijkste kenmerk ervan is dat het HTTP requests gebruikt als communicatiemiddel tussen Copernica de API en jouw device. HTTP is het protocol voor communicatie tussen webservers en clients (browsers etc.). Copernica's API maakt alleen gebruik van HTTPS. Dit houdt in dat er gebruik wordt gemaakt van een vergrendelde HTTP-connectie zodat je zeker weet dat er niet met je data geknoeid wordt tijdens de overdracht.
De REST-service is beschikbaar op [https://api.copernica.com](https://api.copernica.com).

Je kunt de REST API bijvoorbeeld gebruiken om profielinformatie op te halen. Als je alle informatie van een bepaald profiel met ID 1234 wil ophalen, ziet je request er als volgt uit:

`https://api.copernica.com/profile/1234?access_token=abc123`

## HTTP requests
Zoals gebruikelijk bij REST API's, maakt ook Copernica's API gebruik van HTTP requests om data op te halen of te bewerken. We gebruiken vier soorten requests: GET, POST, PUT en DELETE. GET geeft de server de opdracht om de data die jij opvraagt door te sturen. Met POST kun je data toevoegen, zoals bijvoorbeeld profielen of databases. PUT is het commando om bestaande data te updaten. DELETE wordt, zoals je misschien al geraden hebt, gebruikt om data te verwijderen. In de [lijst met resources]() kun je vinden welke soort requests iedere methode ondersteunt.

## Beginnen met de REST API
Voordat je kunt beginnen met API calls doen, moet je eerst toegang krijgen tot de API. Om die te verkrijgen, is het nodig dat je jouw applicatie registreert. Anders dan je misschien zou verwachten, gebeurt dit niet via het dashboard van de Publisher of MarketingSuite, maar via de Copernica-website. Je vindt de module onder ['applicaties'](https://www.copernica.com/nl/applications/create), waar je jouw applicatie toe te voegen. Daarna klik je op je applicatie in de [lijst](https://www.copernica.com/nl/applications) onderaan de pagina en voeg je jouw account toe door op 'account toevoegen' te klikken en je account te selecteren uit de lijst, waarna je jouw accountnaam en access key onderaan de pagina zult zien staan.
Wanneer je je access key hebt, kun je beginnen met het doen van calls.

## API calls doen
Wanneer je applicatie geregistreerd is en je jouw access token hebt verkregen, kun je beginnen met het maken van calls.

### Onderdelen van een call
Een HTTP call bestaat uit de volgende onderdelen:

**De URI**: een verwijzing naar de bron waar je de data vandaan wil halen met daarin tevens de query, de opdracht die je de server geeft. In de Copernica REST API heeft deze de volgende vorm:
`https://api.copernica.com/$method/$ID?access_token=abc123`.

Hierbij moeten $method en $ID natuurlijk vervangen worden door de method en ID die van toepassing zijn. Achter access_token komt jouw eigen access token te staan.

**Header fields**: deze geven informatie over de request weer, zoals bijvoorbeeld het type content van de body, de datum, de server, et cetera.

**De body**: de body is optioneel voor een HTTP-bericht. Het bevat alle data die meegestuurd wordt met het bericht. Wanneer je een GET of een DELETE request stuurt, hoef je niets in de body te zetten. Doe je echter een POST of PUT, dan zet je hierin welke data je wil toevoegen of veranderen aan je database. In de body staat ook de data die je terugkrijgt van de API. Dit zijn de data die je opvraagt, rapportages van toegevoegde of gewijzigde data en success en error messages.

Het is niet gebruikelijk om je requests helemaal zelf te schrijven. Het is makkelijker en sneller om dit door middel van een library te doen, zoals Requests (Python) of cURL (andere talen). [Hier](example-scripts-rest) vind je van iedere soort call een voorbeeldscript in PHP met cURL. 

### Errors en succesberichten
Wanneer je request niet lukt, krijg je vanzelfsprekend een error message terug in de vorm van een HTTP 400 (Bad request) header. Een succesvolle request stuurt ook een header terug, die verschilt per soort call. Bij een GET request krijg je geen headerinformatie, omdat je de data zelf terugkrijgt. Succesvolle POST en PUT requests geven een link naar de betreffende data in de vorm van een `X-location: https://api.copernica.com/profile/$profileID` wanneer je een profiel wijzigt of toevoegt.
Een succesvolle DELETE request bevat `X-deleted: profile $profileID`.

Het grootste deel van de data wordt teruggegeven in een key:value paar. De volgende syntax wordt gebruikt om te beschrijven welke vorm de teruggestuurde data heeft:

`"key" : "value"` de key is een string, de value ook.

`"key" : 1` de key is een string, de value een integer.

`"key" : [...]` de key is een string, de value een indexed array.

`"key" : {...}` de key is een string, de value een associative array.

**Let op**: de keys en values in het bericht zijn hoofdlettergevoelig. {"Name": "Jeroen"} is dus niet hetzelfde als {"name": "jeroen"}.

## Copernica integreren met jouw applicatie
Naast authorisatie via een access code, kun je Copernica ook integreren in je eigen applicatie door middel van een koppeling met OAuth 2.0. Hiermee kun je gebruikers van jouw applicatie toestemming laten geven hun Copernica-gegevens te delen met jouw applicatie, zodat ze hun data niet nogmaals handmatig hoeven in te vullen. Meer informatie over deze integratie vind je [hier]().
