Copernica verbetert de manier waarop we e-mailings afleveren bij
ontvangers. De laatste weken ontwikkelde ons team een mail transfer
agent die Copernica binnenkort zal gebruiken voor het versturen van
e-mailings: [MailerQ](http://www.mailerq.com).

Wat is MailerQ?
---------------

MailerQ is een high performance MTA, ontworpen om grote hoeveelheden
e-mails zo snel mogelijk af te leveren. Met MailerQ zijn we niet langer
afhankelijk van de maximumsnelheid van onze MTA, maar aan hoe snel de
ontvangende partij e-mail kan verwerken. En het mooiste van allemaal:
dit alles gebeurt zonder in te leveren op stabiliteit en prestaties.

Wat is een MTA?
---------------

De afkorting MTA staat voor Mail Transfer Agent. In een notendop komt
het er op neer dat een MTA de software is die mailservers gebruiken om
e-mailings te versturen.

Waarom MailerQ?
---------------

We ontwierpen MailerQ met maar één doel: het afleveren van e-mails. En
snel. MailerQ stelt ons in staat sneller e-mailings af te leveren dan
ooit tevoren, terwijl we daarbij de volledige controle houden over de
berichten.

Wanneer wordt MailerQ gelanceerd?
---------------------------------

Op dit moment bevindt MailerQ zich nog in de testfase. Een exacte
lanceerdatum is nog niet bekend, maar we verwachten de software spoedig
voor Copernica te kunnen inzetten.
