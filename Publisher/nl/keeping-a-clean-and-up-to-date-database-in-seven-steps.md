Een schone en actuele database is de basis van een goede
marketingcampagne. Het is belangrijk om te weten wie je wil benaderen en
hoe. Bij het opmaken en personaliseren van bijvoorbeeld e-mailcampagnes
wil je zeker zijn dat de gegevens die je gebruikt kloppen. Mede om je
[deliverability](./deliverability-better-email-delivery-with-copernica.md "Deliverability")
en [e-mailreputatie](./how-to-build-up-your-email-reputation.md "E-mailreputatie")
hoog te houden.

Hoe onderhoud je de database?
-----------------------------

1.  Bewaar alle relatiegegevens centraal in één bestand of programma. Zo
    hoef je ook maar op een plek te zoeken en updaten. Beschik je over
    een externe applicatie (bv. CRM)? Koppel deze dan aan je marketing
    software. Dan zijn je geüpdate gegevens ook makkelijker te
    synchroniseren (m.b.v. [SOAP API](./soap-api-documentation.md "Copernica SOAP API"))
    als deze op een centrale plek zijn opgeslagen.
2.  Breng overzicht in je bestand door middel van duidelijke benamingen,
    tabbladen en definities van gegevens.\
     Selecties stellen je in staat om één database op verschillende
    manieren te bekijken, zoals op doelgroep, gevoerde campagnes of
    relatietypes.\
3.  Hou je database zo compleet mogelijk, door nieuwe informatie altijd
    direct toe te voegen en niet apart op te slaan. Laat alle
    medewerkers van je organisatie hun contacten hier bijhouden.\
4.  Hou je database up-to-date. Verwerk afmeldingen, foutmeldingen en
    mutaties nauwkeurig. Schoon je database dus op na elke e-mailing.
    Permanente foutmeldingen vervuilen je mailinglijst, wat tot
    spam-blokkering kan leiden. Bovendien vertekent het je resultaten.\
5.  Geef relaties toegang tot hun eigen gegevens via een wijzigformulier
    of een url, zodat ze zelf kunnen bijdragen aan het up-to-date houden
    van je database.\
6.  Verrijk je relatiegegevens met de resultaten van elke campagne die
    je voert. Goede marketing software doet dat automatisch voor je.\
7.  Controleer bij aanmeldingen dat je
    [opt-in](./opt-in-double-opt-in-vraagt-u-om-toestemming.md "Opt-in kennisartikel")
    toestemming hebt voor elke relatie, dat voorkomt spamklachten.\
8.  Benut je database om je relaties te onderhouden. Via bijvoorbeeld
    geautomatiseerde verjaardagsmailings en onderhoudswaarschuwingen
    blijf je onder de aandacht.\

Goede kennis van je relaties, in een overzichtelijke vorm voorgelegd aan
je marketingafdeling, laat vaak nieuwe kansen zien om doelgroepen
gericht te benaderen. Elk gegeven kan worden benut om marketing
persoonlijk en dicht bij de ontvanger te brengen. Klantonderzoek en
polls kunnen hierbij van nut zijn om je relatiekennis uit te breiden.
