Soms is het hebben van een e-mailaccount net een spelletje kat en muis,
waarbij je jouw inbox moet verdedigen tegen e-mails waarin je niet bent
geïnteresseerd. Vaak gaat het om ongevraagde e-mails (spam), maar bijna
net zo vaak hebben we het dan over e-mailings waar je wel ooit voor
inschreef, maar niet relevant zijn.

Volgens
[onderzoek](http://blogs.smartertools.com/2011/08/29/the-value-of-email/)
van Smarter Tools komen er in de inbox van een gemiddeld e-mailaccount
65 berichten per dag binnen. Ga er met een gerust hart vanuit dat het
leeuwendeel daarvan ongelezen in de prullenbak belandt. En er is maar
een manier om ervoor te zorgen dat jouw e-mails daar niet tussen zitten:
door relevant te zijn.

![Email open
rates](Copernicacom/email-open-rates-copernica.png "Increase your email open rates")

Het bepalen van relevantie
--------------------------

Het belangrijkste wapen dat je als marketeer in handen hebt voor het
verzenden van relevante e-mails is een database waarin je informatie
opslaat over je klanten, prospects en ontvangers. Welke producten vinden
ze interessant? Wat voor soort e-mails werkten in het verleden goed?

Er van uitgaande dat je alleen opt-ins verzamelt van mensen die
geïnteresseerd zijn in het product dat je verkoopt, of in ieder geval
enige affiniteit hebben met de branche waarin je opereert, moet dit niet
het moeilijkste gedeelte zijn.

Verdeel en heers
----------------

Gebruik de informatie in je database om je ontvangers relevante e-mails
toe te sturen. Eeuwen geleden bouwden de Romeinen hun rijk op door vast
te houden aan het ‘verdeel en heers’-principe, en nu is het aan jou de
beurt de aandacht van je ontvangers te veroveren door dezelfde tactiek
aan te hangen.

[Segmenteer je
database](http://www.copernica.com/nl/over-ons/nieuws/segmentatie-hoe-ga-jij-om-met-je-database)
en benader je ontvangers persoonlijk. Stuur ze informatie op die voor
hen relevant is. Bijvoorbeeld door event-driven-e-mails te versturen.

Wat zijn event-driven-e-mails?
------------------------------

Een event-driven-email is, zoals de naam als suggereert, een mail die je
verstuurt naar aanleiding van een gebeurtenis. Een e-mail waarin je
iemand feliciteert met zijn verjaardag bijvoorbeeld, of als je iemand
een handleiding toestuurt voor het product dat hij aanschafte in je
webshop.

Omdat ze zo relevant zijn, helpen event-driven-e-mails niet alleen je
open-rates te verhogen, maar zorgen ze ook voor een boost in je
conversie.

Neem de
[abandoned-shopping-cart-e-mail](./abandonded-shopcarts.md),
waarin je klanten herinnert aan een aankoop die ze niet afrondden. Uit
[onderzoek](http://seewhy.com/blog/2011/02/04/cart-abandoners-spend-155-more/)
van SeeWhy blijkt dat 50 tot 75 procent van de online shoppers zijn
winkelwagen achterlaat tijdens het aankoopproces. Daarvan kan echter 15
tot 20 procent worden teruggewonnen door de inzet van een
abandoned-shopping-cart-e-mail.

Waar het op neer komt
---------------------

Het laatste waar je ontvangers op zitten te wachten is nog meer
onpersoonlijke en irrelevante e-mails in hun al overvolle inbox.

Verstuur je klanten dus geen aanbieding voor een iPhone5 als ze
pasgeleden al een andere telefoon bij je kochten. Niet alleen roept dit
irritatie op, het is ook een verspilling van je tijd en energie.

Energie die je beter kunt steken in het creëren van relevante e-mails
waar je ontvangers in geïnteresseerd zijn.\
\
[Dit artikel verscheen eerder op
42bis.nl](http://www.42bis.nl/2013/04/de-open-rates-van-je-e-mails-verhogen-wees-relevant/)
