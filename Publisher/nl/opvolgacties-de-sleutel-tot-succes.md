Onderschat de kracht van herhaling niet. E-mailings verzenden is leuk,
opvolgacties verzenden is effectiever. Het herhalen van een boodschap
verhoogt de herkenbaarheid. Denk bij het opzetten van je e-mailcampagne
daarom meteen na over automatische opvolgacties.

Opvolgacties gekoppeld aan websites
-----------------------------------

-   Stuur een automatische bevestigingsmail wanneer iemand zich via de
    website aanmeldt voor de nieuwsbrief of een webformulier invult.
    Directe terugkoppeling via een opvolgactie in je eigen huisstijl
    zorgt voor herkenbaarheid en hogere betrokkenheid.
-   Gebruik webformulieren voor informatieaanvragen op je website. Heeft
    iemand je brochure opgevraagd? Stuur hem een week later automatisch
    per e-mail een opvolgactie. Hou je contacten warm en spoor ze aan om
    je site opnieuw te bezoeken of om eventueel een ander product af te
    nemen.

E-mailings en opvolgacties
--------------------------

-   Hou bij wie je e-mails opent en waar men klikt met behulp van
    e-mailstatistieken. Verzend je volgende e-mailcampagne alleen naar
    de contactpersonen die je e-mails daadwerkelijk bekijken en stem de
    content af op hun klikgedrag.
-   Hou bij wie je e-mails niet opent. Controleer eventuele
    foutmeldingen en volg deze op met behulp van opvolgacties. Mogelijk
    is het e-mailadres verkeerd ingevoerd. Verbeter dit zelf, of verwijs
    in een postmailing naar een verbeterformulier op je website.
-   Links in e-mailings kunnen opvolgacties veroorzaken. Voeg een link
    toe naar een webpagina met meer productinformatie. Wanneer iemand op
    de link klikt, wordt er automatisch een e-mail verzonden naar
    bijvoorbeeld de salesafdeling. Zij weten op deze manier direct wie
    ge√Ønteresseerd is en kunnen de aanvraag opvolgen.

Evenementen en beurzen
----------------------

-   Organiseer je een evenement? Stuur de deelnemers enkele dagen voor
    aanvang automatisch een routebeschrijving. Zo hou je de deelnemers
    betrokken bij je evenement.
-   Heb je nieuwe contacten opgedaan op een beurs? Stuur ze de volgende
    dag meteen een e-mailing als opvolgactie met een interessant aanbod.
    Zet de mailing vooraf klaar, zodat je alleen de geadresseerden hoeft
    in te voeren. Door de directe opvolging hou je deze nieuwe contacten
    warm.
-   Door je boodschap of enkel je (bedrijfs-) naam te herhalen blijft
    deze beter hangen. Dus onderschat de kracht van herhaling niet. Een
    mailing versturen is leuk, een opvolgactie versturen is effectiever.
    Of had ik dat al eerder gezegd?

