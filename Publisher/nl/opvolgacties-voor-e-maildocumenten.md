Je kan opvolgacties instellen bij e-maildocumenten. Wanneer het document
is verzonden, of er is bij de ontvanger een bepaald resultaat
geregistreerd, kan een opvolgactie worden uitgevoerd. Je bepaalt zelf
bij welke gebeurtenis en onder welke omstandigheden de opvolgactie moet
worden uitgevoerd. Wat de opvolgactie behelst, bepaal je natuurlijk ook
zelf.

Om een nieuwe opvolgactie te maken (of een bestaande te bewerken) kies
je *Opvolgacties*... in het **Document menu**in het onderdeel
**E-mailings**. Het zelfde kan via het tabblad '*Follow-ups*' bij het
document.

Aanleiding en gevolg
--------------------

Een opvolgactie bestaat altijd uit twee delen: de aanleiding en de
actie. Bij opvolgacties voor e-maildocumenten kan je kiezen uit maar
liefst vier aanleidingen:

1.  **Het document is verzonden** - de opvolgactie wordt uitgevoerd voor
    elke bestemming aan wie het document is verzonden
2.  **Er is een impressie geregistreerd** - de opvolgactie wordt
    uitgevoerd nadat de ontvanger het e-mailbericht heeft geopend.
3.  **Er is een klik geregistreerd** - dit kan een willekeurige link
    zijn, of een specifieke link in het e-mailbericht. Het is aan te
    raden om eventuele smarty personalisatie weg te laten als je de link
    invoert.
4.  **Er is een fout geregistreerd** - je kan kiezen uit verschillende
    soorten fouten die de aflevering van het bericht tijdelijk of
    permanent in de weg staan.

Wachttijd
---------

Hier stel je in hoe lang na de *aanleiding*, de opvolgactie in werking
moet treden. Bij een directe actie is dat uiteraard 0 minuten.

Actie
-----

Kies welke actie moet volgen op de gebeurtenis. Dit kan bijvoorbeeld het
wijzigen van een veldwaarde bij het profiel zijn, of het versturen van
een tweede e-maildocument.

Condities voor opvolgacties
---------------------------

Als je niet wilt dat een opvolgactie onder specifieke omstandigheden
wordt ingeroosterd of uitgevoerd, dan kan je dit instellen met condities
voor opvolgacties. Je kan zo bijvoorbeeld voorkomen dat een e-mail wordt
verstuurd terwijl de ontvanger zich reeds heeft uitgeschreven.

[Lees meer over condities voor
opvolgacties](http://www.copernica.com/nl/ondersteuning/condities-voor-opvolgacties-beperk-het-activeren-of-uitvoeren-van-een-opvolgactie)
