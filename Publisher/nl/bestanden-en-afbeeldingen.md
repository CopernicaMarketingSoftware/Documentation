Afbeeldingen en bestanden die je gebruikt in je Copernica campagnes kun
je op verschillende plekken opslaan. De meest logische plek om bestanden
op te slaan verschilt per doeleinde. Gebruik je een afbeelding slechts
eenmalig in een e-mailing? Gebruik dan de bestandenmap van het (e-mail)
document. Maar als een afbeelding is opgenomen in een e-mailtemplate, is
het natuurlijk logischer om de afbeelding bij het template op te slaan.

Het is ook mogelijk om bestanden bij een profiel in je database op te
slaan. Hierover later meer.

Bestanden die je over verschillende campagnes gebruikt, kan je opslaan
in een media library. Bestanden en afbeeldingen uit een medialibrarie
kunnen in elke gewenste publicatie worden opgenomen.

### Aparte bestandenmap voor elke publicatie

Elk type publicatie heeft in principe een eigen map voor bestanden en
afbeeldingen. Deze vind je altijd in het menu van de publicatie.

Je kan afbeeldingen en bestanden apart opslaan bij elk(e):

-   E-mailtemplate (de afbeeldingen zijn ook beschikbaar in de
    onderliggende documenten)
-   E-maildocument
-   Enquete
-   Webformulier
-   Content artikel
-   CSS stijlbestand
-   XSLT bestand
-   Webpagina
-   Web template

Bestanden en afbeeldingen zijn direct in je publicaties te gebruiken. Om
een afbeeldingen in te laden gebruik je bijvoorbeeld de volgende
HTML-code:

`<img src="mijnafbeelding.png" alt="skoftig mooi plaatje" />`

### Media library

In het onderdeel **Content** kan je media libraries aanmaken voor het
centraal beheren van bestanden. Bestanden en afbeeldingen die je hebt
geupload naar een media library zijn in elke publicatie beschikbaar.

Afbeeldingen en bestanden uit een media library zijn beschikbaar in je
template

`<img src="naam_van_medialib/naam_van_afbeelding.png" alt="skoftig mooi plaatje" />`

-   [Meer lezen over het beheren en gebruiken van afbeeldingen in
    Copernica](https://www.copernica.com/nl/ondersteuning/beheren-van-afbeeldingen-en-bestanden)

### Afbeeldingen gebruiken in afbeeldingblokken

Indien er
[afbeeldingblokken](./template-blokken-de-afbeelding-tag.md)
zijn opgenomen in je HTML template, dan kan je op documentniveau direct
afbeeldingen uploaden naar dit blok. Vanzelfsprekend is het ook mogelijk
om een afbeelding uit een afbeeldingenmap of media library te selecteren
in een afbeeldingblok.

**Afbeeldingen conditioneel tonen**

Afbeeldingen die worden ingeladen vanuit een afbeelding blok kunnen ook
conditioneel worden getoond. Dit maakt het mogelijk om op basis van
specifieke eigenschappen de ontvanger (bijvoorbeeld man, vrouw,
marsbewoner) een andere afbeelding te tonen in de e-mail of op de
webpagina.

Voor het instellen van deze condities ga je bij de instellingen van het
afbeeldingblok naar het tabblad **Condities**.

-   [Meer lezen over het instellen van
    condities](https://www.copernica.com/nl/ondersteuning/de-eenvoudige-script-editor)

### Verkleinen en uitsnijden van afbeeldingen

Afbeeldingen die je gebruikt in een afbeeldingblok kunnen direct in
Copernica worden verder bewerkt.

-   Het is mogelijk om een deel van de afbeelding uit te snijden
-   Het is tevens mogelijk om de afbeelding te verkleinen (met behoud
    van de originele verhoudingen)

Je vindt hiertoe de speciale tabbladen (**Formaat** en **Uitsnijden**)
bij de instellingen van het afbeeldingblok

Afbeeldingen en e-mailings
--------------------------

Wanneer je afbeeldingen gebruikt in je e-mailings, houd dan rekening met
het volgende:

-   Gebruik alleen afbeeldingen van het type: GIF, JPG, PNG.
-   Je emails worden steeds vaker op op mobiele telefoons geopend. Voeg
    dus geen afbeeldingen van 4 mb in, maar verklein ze eerst naar het
    daadwerkelijk benodigde formaat.
-   Zorg dat je je afbeeldingen voorziet van zogenaamde 'alt-tags'. Dit
    is een beschrijving van de afbeelding die wordt getoond als de
    afbeelding niet zichtbaar is. Zie ook onderstaande link tips.

Verder lezen:

-   [Afbeeldingen niet zichtbaar in je e-mailings? Zes
    tips](https://www.copernica.com/nl/blog/afbeeldingen-niet-zichtbaar-in-je-e-mailings-zes-tips)
-   [Afbeeldingen helemaal niet ingeladen? Lees onze hulp
    pagina](https://www.copernica.com/nl/support/image-troubleshooting)
-   [Remove unwanted gaps in
    Outlook](https://www.copernica.com/en/blog/remove-unwanted-gaps-in-microsoft-outlook)
-   [Hulppagina: Afbeeldingen worden niet goed
    weergegeven](https://www.copernica.com/nl/ondersteuning/afbeeldingen-worden-niet-goed-uitgelijnd-in-outlook-gmail-hotmail)

### Afbeeldingen vanaf een externe locatie opnemen in je publicaties

Afbeeldingen die je gebruikt in een e-mailing hoef je niet perse in
Copernica op te slaan. Je kan ook naar een afbeelding op een externe
server linken.

Wil je er zeker van zijn dat je afbeelding altijd goed wordt getoond in
je e-mailing? Kies dan bij het [instellen van een
bulkmailing](./bulkmailing-verzenden.md)
voor de optie '**Externe afbeeldingen opslaan op onze servers**'. De
afbeelding blijft dan voor altijd beschikbaar. Ook nadat de originele
locatie is opgeheven.

### Afbeeldingen meesturen met een bulkmailing

Hoewel deze optie beschikbaar is in Copernica, raden wij af om
afbeeldingen (als bijlage) mee te sturen met je emailings.

Meer lezen:

-   [Afbeeldingen meesturen met e-mails: wel of geen goed
    idee](./afbeeldingen-meesturen-met-e-mails-wel-of-geen-goed-idee.md)

Bestanden en afbeeldingen bij het profiel opslaan
-------------------------------------------------

Je kunt aan een Copernica webformulier een uploadveld toevoegen.
Invullers kunnen dan zelf een bestand uploaden naar hun profiel.

Ge-uploade bestanden kan je bij het profiel opvragen. Ga naar het
profiel. In het tabblad **Bestanden** vind je alle bestanden van het
profiel.

Meer lezen:

-   [Bestanden opslaan bij een
    profiel](https://www.copernica.com/nl/ondersteuning/bestanden-opslaan-bij-een-profiel)
-   [Uploadveld toevoegen aan
    webformulier](https://www.copernica.com/nl/ondersteuning/uploadveld-toevoegen-aan-een-webformulier)

### Bestanden of afbeeldingen uit het profiel opnemen in je publicaties

Bestanden of afbeeldingen die zijn ge-upload naar het profiel, kunnen
worden opgenomen in je emailings en webpagina's. Voor het opnemen van
die bestanden zijn twee speciale functies beschikbaar: [de loadfile an
linkfile
functies](https://www.copernica.com/nl/ondersteuning/linken-naar-bestanden-van-het-profiel-met-loadfile-en-linkfile).

PDF-bestanden
-------------

Copernica biedt de mogelijkheid om (gepersonaliseerde) PDF-bestanden te
versturen of te linken vanuit een emailing of webpagina.

-   PDF-bestanden kunnen worden [gepersonaliseerd met smarty
    code](https://www.copernica.com/nl/ondersteuning/campagnes-personaliseren)
-   Bestanden die je als bijlage meestuurt, of linkt via de speciale
    {linkpdf} tag worden automatisch gepersonaliseerd.
-   Je kunt natuurlijk ook PDF-bestanden opslaan in de eerder op deze
    pagina beschreven bestandenmappen.

Meer lezen over dit onderwerp:

-   [Print, PDF en Fax in
    Copernica](https://www.copernica.com/nl/ondersteuning/print-pdf-en-fax)
-   [Linken naar een gepersonaliseerd PDF-bestand of meesturen als
    bijlage](https://www.copernica.com/nl/ondersteuning/linken-naar-een-pdf-bestand)

