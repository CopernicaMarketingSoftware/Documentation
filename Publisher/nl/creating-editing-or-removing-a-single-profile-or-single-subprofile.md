De profielen in je database beheer je in het onderdeel **Profielen**. Je
kunt individuele profielen toevoegen, bewerken, verwijderen.

Alle functionaliteiten met betrekking tot het beheren van profielen vind
je in het menu **Profiel**. Als je de meeste functies uitgegrijsd ziet,
betekent dit dat je nog geen database hebt geselecteerd. Selecteer dan
de database in het linker overzicht met databases en selecties.

### **Een nieuw profiel aanmaken**

-   Selecteer de database waarin je het profiel wil aanmaken
-   Kies **Nieuw profiel aanmaken...** in het menu Profiel

Gebruik de velden in het formulier om gegevens van het nieuwe profiel in
te voeren.

### **Een nieuw subprofiel aanmaken**

Om een nieuw subprofiel aan te maken, heb je in de database eerst één of
meerdere collecties gemaakt.

-   Kies het profiel waaronder je het nieuwe subprofiel wil aanmaken
-   Kies vanuit het menu **Profiel** voor **Subprofiel aanmaken...**.
    Kies de collectie waar het subprofiel in moet komen.
-   Gebruik de velden in het formulier om gegevens over het nieuwe
    subprofiel in te voeren.

### **Gegevens van het (sub)profiel bewerken**

-   Selecteer het profiel of subprofiel dat je wilt bewerken
-   Kies '**Profiel bewerken...**' in het menu **Profiel**

Tip: je kan het profiel ook direct vanuikt het profiel zelf bewerken via
de inline edit functionaliteit. Klik op een veldwaarde om het direct te
bewerken. Gebruik de entertoets op je keyboard om de nieuwe waarde op te
slaan.

Meerdere subprofielen ineens bewerken

### **Profiel of subprofiel verwijderen**

-   Selecteer het profiel of subprofiel dat je wilt verwijderen
-   Kies **Profiel verwijderen...** in het menu Profiel om een profiel
    te verwijderen
-   Kies **Subprofiel verwijderen...** in het menu Profiel om een
    subprofiel te verwijderen

De applicatie zal eerst vragen om een bevestiging.

### Meerdere (sub)profielen in eens verwijderen

Het is mogelijk om alle profielen uit een selectie in een keer te
verwijderen of te wijzigen. Hierover hebben we een apart artikel.

[Meerdere profielen ineens
verwijderen](./edit-or-remove-all-profiles-from-a-database-or-selection-at-once.md)
