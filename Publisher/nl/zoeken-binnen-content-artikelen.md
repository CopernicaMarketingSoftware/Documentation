Om een specifiek (feed) artikel te vinden in het onderdeel Content, kan
je de zoek en filterfunctie gebruiken.

Je kan hiervoor (1) een (uitgebreide) zoekterm invoeren, en/of de twee
drop down menu’s gebruiken om alleen artikelen te tonen die zijn (2)
geschreven door een bepaalde auteur en/of (3) een taal (Engels, Duits,
Frans of Nederlands) toegewezen hebben gekregen.

1.  **Auteur:**Wanneer je de naam “Henk Smit” selecteert, worden alleen
    de artikels getoond die van deze auteur afkomstig zijn. Artikels
    kunnen meerdere auteurs hebben. Het is nog niet mogelijk om
    artikelen te selecteren die zowel de auteur “Henk Smit” en “Karel
    Anker” hebben.
2.  **Taal:** Een artikel kan een taal toegewezen krijgen. Om alleen
    artikelen te vinden met een Engels vlaggetje, selecteer je Engels.
3.  **Artikelen doorzoeken:** met de filterfunctie kan je artikelen
    volledig doorzoeken. Als je zoekt op ‘email’ worden zowel de titel
    als de inhoud van het artikel doorzocht op deze zoekterm.

Hoofdletters worden genegeerd in de zoekopdracht: ‘EMAIL’ geeft dezelfde
resultaten als ‘email’.

Zoekopdracht verfijnen
----------------------

Om de zoekresultaten te verfijnen, kan je gebruik maken van *operators*.

In je zoekopdracht kan je gebruik maken van de volgende operators.

*+ AND*

> Door een plusteken voor je zoekwoord te plaatsen geef je aan dat dit
> woord ergens moet voorkomen in een artikel

*- (NOT)*

> Door een minteken voor een woord te plaatsen geef je aan dat dit woord
> nergens mag voorkomen in een artikel

*Geen operator (OR)*

> Als je geen operator gebruikt vind je artikelen die een van de twee
> woorden bevatten. Artikelen waarin beide woorden voorkomen, worden
> hoger in de resultaten geplaatst.

*\* (asterisk)*

> De asterisk gebruik je voor truncatie. De asterisk plaats je direct na
> het (deel van het) zoekwoord. In de zoekresultaten krijg je artikelen
> die woorden bevatten die beginnen met het deel voor de truncatie.

*" (dubbele quote)*

> Een zoekterm die je hebt ontsloten met dubbele quotes, resulteert in
> artikelen waarin de zoekterm 1-op-1 voorkomt. \
>  Leestekens worden genegeerd. Dus “marketing software” geeft dezelfde
> resultaten als “marketing. Software”
>
> De onderstaande voorbeelden laten zien hoe je de operators in het
> eggie toepast.

*appel banaan*

> Resulteert in artikelen die minstens het woord ‘appel’ OF ‘banaan’
> bevatten

*+appel +peer*

> Resulteert alleen in artikelen die beide woorden bevatten

*+appel peer*

> Resulteert in artikelen waarin het woord ‘appel’ voorkomt. Als hierbij
> ook nog eens het woord peer is gevonden, wordt het artikel hoger in
> het resultaat getoond.

*+appel –peer*

> Resulteert in artikelen waarin het woord ‘appel’ voorkomt, maar niet
> het woord ‘peer’.

*+appel \~ peer*

> Plaats de tilde (\~) voor een woord als je wilt dat beide woorden in
> het artikel moeten voorkomen, maar het woord met de tilde minder
> belangrijk is

*appel\**

> Resulteert in artikelen waarin het woord ‘appel’, ‘appelsap’,
> ‘Appelscha’ voorkomt.

*“mooie woorden”*

> Vind artikelen waarin de term “mooie woorden” exact in voorkomt. \
>  Bijvoorbeeld: artikelen waarin “een berg mooie woorden” maar niet
> “een berg mooie en lelijke woorden”. Een artikel waarin staat “dat is
> helemaal een mooie. Woorden schieten te kort” zal ook terugkomen in de
> zoekresultaten, omdat interpunctie en hoofdlettergebruik worden
> genegeerd. \

