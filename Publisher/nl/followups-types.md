# Opvolgacties: Types

Er zijn verschillende soorten opvolgacties die je voor je campagnes kunt 
gebruiken. We zullen hier een aantal aanleidingen voor opvolgacties en 
een aantal acties bespreken om je op weg te helpen. Al deze opvolgacties 
kun je gebruiken met de [Publisher](./follow-up-manager-publisher), 
[Marketing Suite](./follow-up-manager-ms) en [follow-up scripting](./followups-scripting).

## Aanleidingen

De aanleiding is wat ervoor zorgt dat de opvolgactie wordt verstuurd. Dit 
moet dus eerst gebeuren voor een actie wordt uitgevoerd. Met een wachttijd 
kun je aangeven hoeveel tijd er moet zitten tussen het detecteren van de 
aanleiding en het uitvoeren van de actie. Als je de wachttijd op 0 minuten 
instelt wordt de actie meteen uitgevoerd.

### Er is een profiel aangemaakt/Er is een nieuw profiel of subprofiel aangemaakt

Deze aanleiding kan toegevoegd worden aan een database of webformulier. 
Je kunt hier nog een extra controle toevoegen om te kijken of de waarden 
van velden of interesses overeenkomen met een gespecificeerde waarde. 
Je kunt dit bijvoorbeeld gebruiken om nieuwe klanten te verwelkomen met 
een email.

### Er is een profiel gewijzigd

Deze aanleiding kan toegevoegd worden aan een database. Je kunt hier nog 
een extra controle toevoegen om te kijken of de waarden van velden of 
interesses overeenkomen met een gespecificeerde waarde. Je kunt hiermee 
bijvoorbeeld een bevestigingsmail naar je klanten sturen om aan te geven 
dat hun profiel succesvol gewijzigd is.

### Het verzenden van het document

Deze aanleiding kan toegevoegd worden aan een document. Wanneer deze 
wordt verzonden wordt de opvolgactie getriggerd. Je kunt dit bijvoorbeeld 
gebruiken voor opvolgmails.

### Het registreren van een impressie

Deze aanleiding kan toegevoegd worden aan een document. Wanneer het document 
door iemand wordt geopend word de opvolgactie getriggerd. Je kunt hiermee 
bijvoorbeeld een profiel aanpassen om aan te geven dat iemand deze 
informatie heeft ontvangen.

### Het registreren van een klik

Deze aanleiding kan toegevoegd worden aan een document. Je moet hier 
een specifieke link voor opgeven, die een actie kan triggeren als deze 
geklikt wordt. Je kunt zo bijvoorbeeld bijhouden in je (sub)profielen in 
welke artikelen je klant interesse lijkt te hebben op basis van welke 
bijhorende links aangeklikt zijn.

### Het registreren van een foutmelding

Deze aanleiding kan toegevoegd worden aan een document. Je krijgt hier 
nog de optie om te triggeren op een specifieke fout of elke mogelijke 
foutmelding. Foutmeldingen kunnen slecht zijn voor je reputatie als verzender, 
dus het is verstandig om foutmeldingen op te slaan en op basis hiervan 
selecties te maken. 

### De enquête is ingevuld en verzonden

Deze aanleiding kan toegevoegd worden aan een enquête of webformulier. Je kunt dit 
bijvoorbeeld gebruiken om een bedankmail te sturen voor het invullen van 
de enquête.

### Er is een specifiek antwoord gegeven

Deze aanleiding kan toegevoegd worden aan een enquête. Je kunt hier een 
vraag en een antwoord selecteren waar je een actie aan wil koppelen. 
Als uit je vragen blijkt dat iemand een bepaalde interesse heeft kun je 
hier bijvoorbeeld weer een email over sturen.

### Er is een profiel of subprofiel gevonden

Deze aanleiding kan toegevoegd worden aan een webformulier. Je kunt hier 
checken of het webformulier is ingevuld door iemand die in je database 
staat. Je kunt hier nog een extra controle toevoegen om te kijken of de 
waarden van velden of interesses overeenkomen met een gespecificeerde waarde. 
Je kunt dit bijvoorbeeld gebruiken om profieldata aan te passen op basis 
van de velden, of simpelweg op basis van het invullen van het webformulier.

## Acties

De aanleiding triggert de acties, ofwel wat er gebeurt na de aanleiding. 
Bij een aantal van deze acties kan er een bericht worden verstuurd naar 
een vaste bestemming. Dit is erg nuttig om bijvoorbeeld te testen of te 
informeren, maar hou er altijd rekening mee dat het aantal emails snel 
kan oplopen.

### Verstuur een opgemaakt document per e-mail

Deze actie verstuurt een document naar het profiel dat de actie triggerde 
of een vaste bestemming. Onder instellingen kun je nog kiezen 
wat je meestuurt, wat er geregistreerd wordt en hoe de mailing opgeslagen 
wordt.

### Verstuur drag and drop template

Deze actie verstuurt een drag and drop template. Je kunt hier de template, 
de naam van de verzender, het adres van de verzender en het onderwerp 
specificeren. Je kunt de template versturen naar het profiel dat de actie 
triggerde of naar een vaste bestemming.

### Verstuur een PDF-document als fax-bericht

Deze actie verstuurt een PDF document via fax. Je kunt hier het document 
selecteren en deze versturen naar het profiel dat de actie triggerde 
of naar een vaste bestemming. Bij "Instelling" kun je kiezen of het 
document gepersonalizeerd moet worden, of het een testverzending 
betreft en of foutmeldingen geregistreerd moeten worden.

### Verstuur een opgemaakt sms-document

Deze actie verstuurt een SMS document naar het profiel dat de actie triggerde 
of een vaste bestemming. Bij "Instelling" kun je personalizatie aan of uit 
zetten, kiezen of je langere SMS berichten wil splitsen en of het bericht 
als testverzending verzonden moet worden.

### Verstuur een tekstueel e-mailbericht

Deze actie verstuurt een tekstueel bericht naar het profiel dat de actie 
triggerde of een vaste bestemming. Je kunt hier de verzender naam, het verzender 
adres, het onderwerp en het bericht zelf instellen.

### Verstuur een SMS document

Deze actie verstuurt een SMS naar het profiel dat de actie triggerde 
of een vaste bestemming. Je kunt hier instellen wat het afzender telefoonnummer 
is, het bericht schrijven en kiezen of langere berichten gesplitst moeten 
worden.

### Neem contact op met de geadresseerde

Deze actie kan gebruikt worden om een actiepunt aan te maken voor de 
geadresseerde. Je kunt hier de prioriteit instellen, het type en door 
wie het actiepunt uitgevoerd moet worden. Je kunt zo bijvoorbeeld 
collega's de opdracht geven iemand te bellen naar een van de aanleidingen 
hierboven.

### Wijzig gegevens van het (sub)profiel

Deze actie kan gebruikt worden om een (sub)profiel aan te passen. Je kunt 
hier velden toevoegen en een nieuwe waarde toewijzen.

### Verwijder gegevens van geadresseerde

Deze actie verwijdert alle gegevens van het profiel dat de actie triggerde. 
Dit is permanent, dus wees hier voorzichtig mee.

## Meer informatie

* [Opvolgacties](./followups)
* [Opvolgactie condities](./conditions-for-follow-ups)
* [Follow-Up Manager Publisher](./follow-up-manager-publisher)
* [Follow-Up Manager Marketing Suite](./follow-up-manager-ms)
