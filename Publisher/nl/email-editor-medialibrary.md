# Mediabibliotheek 
Binnen drag-and-drop-templates worden afbeeldingen en bestanden opgeslagen in [mediabibliotheken](https://ms.copernica.com/#/medialibraries/).  
Hierdoor zijn je afbeeldingen en bestanden te gebruiken over verschillende templates.

## Aanmaken mediabibliotheek
Een nieuwe mediabibliotheek is aan te maken door in **'Mediabibliotheken'** te kiezen voor **'Aanmaken'**.  
Hier kun je een naam en eventuele omschrijving toevoegen aan je mediabibliotheek.

## Toevoegen van afbeeldingen / bestanden
Om een afbeelding of bestand aan je mediabibliotheek toe te voegen kies je in de toolbar voor **Toevoegen**. Hier heb je de mogelijkheid om één of meerdere afbeeldingen / bestanden tegelijk te uploaden.

## Afbeeldingen inladen in je template
Een afbeelding binnen een mediabibliotheek kan op twee manieren worden ingeladen in een template:

**In een afbeeldingsblok**:  
Bij een afbeeldingsblok krijg je direct de mogelijkheid om een afbeelding uit een mediabibliotheek te selecteren.

**In de HTML-code**:  
In de HTML-code, van bijvoorbeeld een tekstblok, is het mogelijk om een afbeelding uit een mediabibliotheek op te halen met de medialibrary://-tag.  

*Voorbeeld:*  
```<img src="medialibrary://naam_van_mediabibliotheek/afbeelding.jpg" />```

## Bestanden inladen in je template
Het is mogelijk om naar een bestand te linken vanuit je mediabibliotheek:


**In de HTML-code**:  
In de HTML-code, van bijvoorbeeld een tekstblok, is het mogelijk om een afbeelding uit een mediabibliotheek op te halen met de medialibrary://-tag.  

*Voorbeeld:*  
```<img src="medialibrary://naam_van_mediabibliotheek/afbeelding.jpg" />```

## Afbeeldingen verwijderen
Een afbeelding verwijderen is mogelijk door bij de specifieke afbeelding voor **Bewerken** te kiezen en naar **Verwijderen** te gaan.

## Archiveren / verwijderen mediabibliotheek
Binnen een mediabibliotheek is het mogelijk om onder **Configuratie** deze te archiveren of te verwijderen. 

Bij het archiveren is de mediabibliotheek nog wel aanwezig in het account, maar niet meer zichtbaar.
Onderin de toolbar kun je, door de checkbox 'Archief' aan te vinken, de gearchiveerde mediabiblioteken terugvinden.

**Let op:** bij het verwijderen worden ook alle afbeeldingen binnen deze mediabiblioteek verwijdert. 
Dit kan ervoor zorgen dat afbeeldingen in templates niet meer zichtbaar zijn.
