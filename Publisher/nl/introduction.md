# Introductie
Copernica heeft een zeer uitgebreide e-mailtoolkit voor marketeers en
developers. Naast Copernica's andere e-mailgerelateerde producten zoals
[SMTPeter](https://www.smtpeter.com) en [MailerQ](https://www.mailerq.com)
bestaat de Marketing Software ook uit twee verschillende producten, namelijk
de Marketing Suite en de Publisher. Eigenlijk kun je dit het beste zien als
twee interfaces op dezelfde tooling. De Marketing Suite stelt je in staat om
snel en eenvoudig gepersonaliseerde templates met conditionele content te
ontwikkelen en te versturen. Als je meer flexibiliteit nodig hebt in het
ontwikkelen van e-mailtemplates, door bijvoorbeeld je templates dynamisch te
laten opbouwen met atom of rss-feeds, kun je gebruik maken van de Publisher.
Ook kan je webformulieren en sms-berichten binnen de omgeving van de
Publisher maken.

Via het Copernica dashboard, bereikbaar via
[copernica.com](https://www.copernica.com), regel je alle zaken omtrent
accounts en gebruikers. Ook navigeer je vanuit hier eenvoudig naar de
Marketing Suite of Publisher.

# Snel aan de slag
Voordat je mailings kunt versturen met Copernica, moet je eerst het
afzenderdomein configureren. Deze configuratie bestaat uit twee stappen: het
opzetten van een Sender Domain in de interface en het invullen van je
DNS-instellingen. Op deze manier zorg je ervoor dat Copernica namens jouw
domein e-mails kan versturen. Na het opzetten van je database, kun je beginnen
met het maken van selecties en regels.

Na het opzetten van de fundatie, kun je aan de slag met templates. Je doet
dit met de gebruiksvriendelijke template-editor in de Marketing Suite of de
meer flexibele variant uit de Publisher interface.

## Checklist
Om je op weg te helpen, heeft Copernica een kleine checklist gemaakt. Door het
volgen van de volgende stappen heb je alle benodigdheden om je eerste mailing
te versturen.

* [Sender domain instellen](quick-sender-domain-guide)
* [Database inrichten](database-management)
* [Profielen importeren](database-import)
* [Templates: Marketing Suite](emailings-ms-templates)
* [Templates: Publisher](emailings-publisher-templates)

## Je eerste mailing
Voor het versturen van een eerste mailing heb je een verzendselectie met
profielen nodig en een document om te mailen. Als je de checklist hebt
doorlopen, bestaat de verzendselectie al en is deze gevuld met gebruikers.
Ook bestaat er al een template en document dat verstuurd kan worden.
Vervolgens kan je de mailing gaan inplannen. Daarvoor geef je aan wat het
verzendtijdstip is en welke tags je aan een e-mail mee wilt geven. Als
laatste kies je de ontvangers van je e-mail door de verzendselectie aan te
wijzen als target en is je eerste mailing een feit!

## Meer informatie
Deze documentatie kent veel verbredings- en achtergrondartikelen, die je in
staat stellen zeer geavanceerde, geautomatiseerde en gepersonaliseerd
campagnes op te zetten en op die manier tot een uitstekende ROI op het
e-mailkanaal kunnen leiden.

* [Begrippenlijst](definitions)
* [Opvolgacties](database-follow-ups)
* [Personalisatie: Marketing Suite](emailings-ms-personalization)
* [Personalisatie: Publisher](emailings-publisher-personalization)
* [Achtergrond artikelen](tips-and-tricks)
