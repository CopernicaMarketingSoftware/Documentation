# Introductie

Zoals je wellicht weet, ontwikkelt Copernica meerdere emailgerelateerde 
producten, zoals [MailerQ](https://www.mailerq.com) en 
[SMTPeter](https://www.smtpeter.com). Het bekendst is Copernica echter van
onze online marketing automation toolkits, de oude Publisher en gloednieuwe Marketing Suite, 
en voor menigeen is onze bedrijfsnaam "Copernica" zelfs verworden tot productnaam.

De documentatie die je nu voor ogen hebt gaat over de toolkits Publisher 
en Marketing Suite. De websites van MailerQ en SMTPeter bevatten hun eigen 
documentatie en wanneer nodig kun je hier altijd naar refereren. In sommige 
documentatie wordt er nog verwezen naar onze producten als "Copernica". 
Het zal in deze gevallen bijna altijd gaan om de oude Publisher omgeving.

Bij het lezen van de documentatie is het handig om toegang te hebben
tot de software. Daarvoor heb je een login en wachtwoord nodig. Deze krijg je 
automatisch wanneer je je aanmeldt via [www.copernica.com](https://www.copernica.com).
Met deze gegevens kun je inloggen in Marketing Suite, waarbinnen je kunt 
schakelen naar Publisher. Je kunt met onze documentatie snel beginnen met 
het inrichten van marketingcampagnes.

Meerdere plekken om in te loggen
--------------------------------
Met de Copernica logingegevens, kan je het beste inloggen via [www.copernica.com](https://www.copernica.com), 
omdat het de centrale plek is vanwaar je kunt navigeren naar alle Copernica accounts en applicaties. 
Je kunt toegang krijgen tot zowel de Marketing Suite en Publisher 
via [ms.copernica.com](https://ms.copernica.com).

Als je bent ingelogd, zie je een grote button waarmee je kan schakelen tussen de Marketing Suite 
en de Publisher. De button is zichtbaar boven in het linker menu. Je kunt 
zo makkelijk gebruik maken van het beste van beide omgevingen.


Het verschil tussen "Copernica Marketing Suite" en "Copernica Publisher"
------------------------------------------------------------------------

Copernica is al meer dan tien jaar actief als leverancier van softwaretoepassingen,
en in die periode hebben we verschillende tools ontwikkeld. Zo leveren we het
"on-premise" product [MailerQ](https://www.mailerq.com), de cloud-service
[SMTPeter](https://www.smtpeter.com), en de online marketing automation tools 
"Publisher" en "Marketing Suite" die we hier bespreken.

De functionaliteiten van [Copernica Publisher](https://publisher.copernica.nl) en 
[Copernica Marketing Suite](https://ms.copernica.com) overlappen elkaar 
grotendeels: zowel Copernica Publisher als Copernica Marketing Suite zijn tools om 
online marketingcampagnes mee in te richten en uit te voeren, en een Copernica licentie 
geeft je dan ook toegang tot beide omgevingen. Publisher is de "oude" omgeving die al 
meer dan tien jaar bestaat, en die je op een vrij technische wijze in staat stelt om campagnes
in te richten. Marketing Suite is daarentegen een stuk nieuwer en daardoor makkelijker
in het gebruik. Onder de motorkap zijn Publisher en Marketing Suite echter gelijk: 
data die je in het ene systeem plaatst, kan in het andere systeem worden uitgelezen.

Omdat Marketing Suite nog volop in ontwikkeling is, zijn nog niet alle mogelijkheden
van Copernica Publisher ook toegankelijk via Marketing Suite. Hierdoor is het, als je alle
mogelijkheden van Copernica optimaal wilt benutten, soms nodig om te wisselen
tussen de oude Publisher en de nieuwe Marketing Suite. Gaandeweg worden echter steeds
meer functies omgezet van Publisher naar MarketingSuite zodat je op den duur 
Publisher steeds minder vaak nodig zult hebben. In deze documentatie zal 
apart benoemd worden hoe je Marketing Suite of Publisher moet gebruiken 
wanneer dit van toepassing is.

## Meer informatie

Ben je klaar om te beginnen? De onderstaande artikelen bevatten instructies 
en informatie om snel van start te gaan.

* [Configureren van een zender domein](./quick-sender-domain-guide)
* [Configureren van een database](./quick-database-guide)
* [Je eerste mailing met Copernica](./quick-mailing-guide)

