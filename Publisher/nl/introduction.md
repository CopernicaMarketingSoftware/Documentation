# Introductie

Copernica heeft een zeer uitgebreide e-mailtoolkit voor marketeers en developers. Naast Copernica's andere e-mailgeralateerde producten zoals [SMTPeter](https://www.smtpeter.com) en [MailerQ](https://www.mailerq.com) bestaat de Marketing Software ook uit twee verschillende producten, namelijk de Marketing Suite en de Publisher. Eigenlijk kun je dit het beste zien als twee interfaces op dezelfde tooling. De Marketing Suite stelt je in staat om snel en eenvoudig gepersonaliseerde templates met conditionele content te ontwikkelen en te versturen. Als je meer flexibiliteit nodig hebt in het ontwikkelen van e-mailtemplates, door bijvoorbeeld je templates dynamisch te laten opbouwen met atom/rss feeds, kun je gebruik maken van de Publisher. Ook webformulieren en sms berichten kun je binnen de omgeving van de Publisher maken.

Via het Copernica dashboard, bereikbaar via [copernica.com](https://www.copernica.com), regel je alle zaken omtrent accounts en gebruikers. Ook navigeer je vanuit hier eenvoudig naar de Marketing Suite of Publisher. 

# Snel aan de slag

Voordat je mailings kunt versturen met Copernica, moet je eerst het afzenderdomein 
configureren. Deze configuratie bestaat uit twee stappen: het opzetten van een
Sender Domain in de interface en het invullen van je DNS-instellingen. Op deze manier zorg
je ervoor dat Copernica namens jouw domein e-mails kan versturen. Na het opzetten
van je database, kun je beginnen met het maken van selecties en regels.

Na het opzetten van de fundatie, kun je aan de slag met templates. Je doet 
dit met de gebruiksvriendelijke template editor in de Marketing Suite of de meer flexibele variant uit de Publisher interface 
Klaar met je templates? Dan hebben we alleen nog de geaddresseerden nodig en kan de mailing worden verstuurd.

## Checklist
 
Om je op weg te helpen, heeft Copernica een kleine checklist gemaakt. Door het 
volgen van de volgende stappen heb je alle benodigdheden om je eerste mailing 
te versturen.

* [Sender domain instellen](quick-sender-domain-guide)
* [Database inrichten](database-management)
* [Profielen importeren](database-import)

## Je eerste mailing

Voor het versturen van een eerste mailing heb je een verzendselectie met profielen nodig. Hierna kun je een template maken en deze selecteren. Hier vul je de gewenste informatie aan, zoals het onderwerp van de e-mail en bijvoorbeeld het domein dat je wilt gaan gebruiken om de e-mails mee te versturen. Daarnaast kun je ook concrete informatie achterlaten over het verzendtijdstip en de tags die je aan een e-mail mee wilt geven. Vervolgens kies je de ontvangers van je e-mail door de verzendselectie aan te wijzen als target. 

## Meer informatie

Deze documentatie kent veel verbredings en achtergrondartikelen, die je in staat stellen zeer geavanceerde, geautomatiseerde en gepersonaliseerd campagnes op te zetten en op die manier tot een uitstekende ROI op het e-mailkanaal kunnen leiden.

* [Begrippenlijst](./definitions)
* [Achtergrond artikelen](./tips-and-tricks)
