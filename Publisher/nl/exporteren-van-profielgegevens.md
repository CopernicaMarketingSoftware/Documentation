Exporteren van profielgegevens
Naast importeren is het in Copernica ook mogelijk om profielen en subprofielen te exporteren. Het is zowel mogelijk om een hele database te exporteren als een collectie. Heierbij wordt een bestand in een formaat naar keuze gegenereerd, dat je kunt downloaden of laten e-mailen.

Je vindt de exporteerfunctie in het menu *Huidige weergave*.

Eerst voer je een naam in voor de export. Vervolgens selecteer je de velden waarin de gegevens staan die je wilt exporteren. Daarna ga je naar het tabblad *Bestemming en interval* als je de export periodiek wilt laten uitvoeren of wilt versturen naar een e-mailadres of FTP-locatie en klik op *Export starten*.

Opmerkingen
- De velden *ID*, *Toegangscode* en *Profiel aangemaakt* zijn velden waarvan de waarde door het systeem is toegekend.
- Je kan maximaal 1 collectie ineens exporteren. Als je meerdere collecties tegelijk wilt kopiÃ«ren, kies dan XML als bestandstype.

## Extra opties bij exporteren
Wanneer je profielen en/of subprofielen gaat exporteren vanuit Copernica, kan je desgewenst nog wat extra instellingen doen. De meeste exports functioneren prima met de standaard instellingen. In dit artikel worden de opties in het kort toegelicht.

### Bestandsnaam en bestandtype
Kies hier de naam van het bestand en welk type bestand je wilt genereren.

### Scheidingsteken
Het scheidingsteken is een speciaal teken waarmee in het exportbestand onderscheid wordt gemaakt tussen gegevens. Vaak is dit een tab, maar het kan ook een komma of puntkomma zijn. Dat mag je zelf kiezen. Kies *"Met quotes"* Als je exportbestand fouten bevat, bijvoorbeeld omdat er in je database per ongeluk tabs, komma's of puntkomma's voorkomen.

### Encoding
Kies welke encoding je wilt gebruiken voor het exportbestand. Eigenlijk is UTF-8 in alle exports de beste keuze.

### Compressie
Kies *inpakken naar ZIP* als het exportbestand erg groot dreigt te worden, en je wilt het bijvoorbeeld verzenden per e-mail. De ontvanger van het bestand kan het vervolgens weer uitpakken. Kan al snel een paar KB aan bandbreedte schelen (slok op een borrel).

### Datumnotatie
Copernica kan in het exportbestand automatisch alle datums omzetten naar een ander formaat. Dit is nuttig als je het bestand wil importeren naar een ander systeem dat alleen een andere datumnotatie ondersteunt.

## Exporteren van e-mailstatistieken
De resultaten van mailings kunnen worden geexporteerd naar een bestand dat je kan openen met spreadheetsoftware zoals Excel. Dit doe je door te klikken op *Exporteren* in het *Mailings*-menu. Kies welke informatie je wilt exporteren (bestemmingen, impressies, kliks, fouten), en van welke database- en/of collectievelden je de gegevens wilt meenemen in de export. Afhankelijk van deze instellingen, zullen er nog een aantal extra opties volgen.

Als je profielen of subprofielen wilt exporteren gebaseerd op e-mailresultaten, maak dan een selectie aan met de conditietype *Check op resultaten e-mailcampagnes*. Gebruik vervolgens de exportfunctie in het menu *Huidige weergave* in het onderdeel *Profielen* om de profielgegevens uit de selectie te downloaden.