**New Business Manager International**

Copernica groeit! Niet alleen in Nederland maar ook daarbuiten. Voor
onze afdeling International Sales zijn wij op zoek naar een New Business
Manager International.

**Hoe ziet je dag er uit?**

Je start de dag met het nagaan van je actiepunten. Welke bedrijven ga je
bellen? Wie is je contactpersoon? Je raadpleegt LinkedIn om te bekijken
of je via je netwerk ingangen hebt. \
Behalve een aantal nieuwe prospects besluit je ook prospects te bellen
waar je in het verleden al eens mee heb gesproken. \
Dat loont! Binnen de kortste keren heb je je agenda gevuld met online
demo's en telefonische afspraken ter opvolging.

Je hebt voor vanmiddag vier online demo's staan. Na de lunch start je
met de voorbereiding hiervan. Welke relevante informatie heb je over
deze prospects? Hoe staat deze prospect in de markt bekend? Welke
vermeldingen hebben zij op de diverse social media kanalen? Wat hebben
jullie in het vorige gesprek besproken? Je maakt alvast wat
aantekeningen zodat je straks niets vergeet.

De demo's gaan goed! Je hebt een goed gevoel bij deze demo's. Je hebt
met alle prospects een vervolgafspraak gemaakt voor volgende week. De
vierde prospect wordt zo enthousiast van je verhaal dat deze direct een
licentie bij je afsluit. Je begeleidt je nieuwe klant online met het
aanvragen van de licentie via Copernica.com. Nu kunnen ze direct aan de
slag!

Volgende week ga je naar een congres in Stockholm. Om je tijd daar zo
efficient mogelijk te gebruiken en je succes te vergroten, heb je de
voor jou interessante bezoekers van het congres benaderd voor een
afspraak. Je hebt er nog een paar te gaan en je besluit dat deze middag
nog af te ronden.

Nadat je alle bezoekers met succes hebt benaderd, start je met je
volgende prioriteit van vandaag: Een marketingactie voor Ecommerce
bedrijven in Zweden. Je hebt deze actie een paar dagen geleden bedacht
en direct ingezet in samenwerking met de marketingafdeling. De eerste
resultaten van deze actie zien er veelbelovend uit! De respons is hoog.
Je weet dat een snelle follow up je slagingskans verhoogt en dus ga je
hier direct mee aan de slag.

Je hebt nog net even tijd om je rapportage in te vullen. Daarin zie je
dat je al voorloopt op target. Leuk! Want de incentive is dit kwartaal
een weekend Parijs incl. vlucht en hotel.

De werkdag is ten einde. Je haast je naar huis. Het is tijd voor het
maandelijkse avondje squashen met je collega's. Je collega staat al veel
te lang op nummer één. Dat moet maar eens afgelopen zijn! 

**Je profiel\
**\
De ideale kandidaat heeft minimaal een academische opleiding afgerond en
heeft ervaring met telefonische acquisitie en het sluiten van deals.
Deze ervaring heb je opgedaan in een internationale omgeving.

Je hebt affiniteit met IT, internet en web based software. Je hebt
basiskennis van HTML en CRM en je bent snel van begrip met applicaties.

Behalve Nederlands en Engels beheers je ook nog een tweede vreemde taal.
Bijvoorbeeld, Frans, Duits of Spaans, maar een andere taal mag ook.

**Waarom werken bij Copernica?**

-   Uitstekend salaris, eigen laptop en goede pensioenregeling
-   Volledige vergoeding van je reiskosten.
-   Lunch en diner wordt dagelijks voor je verzorgd.
-   Flexibele werktijden.
-   Toptalenten groeien bij Copernica snel door.
-   Ruim gefaciliteerde werkplek, met een prachtig uitzicht over het IJ.
-   Je werkt in een prachtig pand, op 400 meter van Amsterdam CS. 

**Wie zijn wij? **

Copernica BV is een snelgroeiend internetbedrijf dat web based software
ontwikkelt waarmee marketeers zelfstandig krachtige marketingcampagnes
inrichten.

Gevoed door een gezamenlijke passie om generieke software te ontwikkelen
voorziet Copernica duizenden marketeers van een krachtige oplossing om
hun marketingdoelstellingen te behalen. Inmiddels werken er meer dan
3500 marketeers met onze software en hebben wij vestigingen in
Nederland, Duitsland en Engeland.

Wij zijn gepassioneerd, ondernemend en innovatief in alles wat we doen.
Vanuit ons hoofdkantoor in Amsterdam werken wij met een jong en
professioneel team van 35 zeer gedreven collega's.

**Solliciteren?** \
\
Ben jij het commerciële talent dat wij zoeken? \
Stuur dan je motivatie, je CV en je salarisindicatie per mail naar
Quentine Stoc, HR Manager, op
[quentine.stoc@copernica.com](Mailto:quentine.stoc@copernica.com "Direct solliciteren").

Om er voor te zorgen dat alleen echte talenten onderdeel worden van ons
team, bestaat de sollicitatieprocedure o.a. uit een opdracht. De
opdracht kan
je [hier](http://vicinity.picsrv.net/f/127/0/5072/sollicitatie-opdracht.pdf "Sollicitatieopdracht") downloaden.

Acquisitie naar aanleiding van deze vacature wordt niet op prijs gesteld
en heeft ook geen zin.
