Copernica is er om het gemak te dienen (of om de luie marketeer tevreden
te houden). Campagnes kan je daarom volledig automatiseren. Je hoeft dus
maar één keer de knoppen te bedienen. Vervolgens kan je rustig
achterover leunen terwijl de conversie de pan uit rijst. Af en toe een
beetje bijstellen, tweaken. En de baas maar denken dat je hard werkt.

### Follow-up manager

![Follow-up
manager](../images/nl-opvolgacties.png)

Voor het automatiseren van campagnes gebruik je opvolgacties. Dit kan
één enkele opvolgactie zijn, zoals het versturen van een bevestiging per
e-mail na het invullen van een inschrijfformulier. Maar het kan ook een
(bijna) oneindige aaneenschakeling van opvolgacties zijn.

Gelukkig biedt onze follow-up manager overzicht in het anders soms
ondoorgrondelijke web van opvolgacties. De follow-up manager geeft een
grafische weergave van alle opvolgacties die aan elkaar gekoppeld zijn.
Hier kan je vanzelfsprekend ook opvolgacties toevoegen of bewerken. 

Op vrijwel alles kan je opvolgacties instellen. Enkele voorbeelden:

-   Er is een profiel gewijzigd
-   Er is op een specifieke link geklikt
-   Er is een specifiek antwoord gegeven in een enquête
-   Een webformulier is ingevuld en verzonden

De acties waaruit je kan kiezen zijn ook talloos. Bijvoorbeeld:

-   Verstuur een opgemaakt en gepersonaliseerd e-maildocument naar het
    profiel
-   Wijzig een waarde bij het profiel
-   Verstuur een e-mail naar een vast e-mailadres (bijvoorbeeld de
    account manager)
-   Verstuur een sms naar het profiel met hierin een unieke
    activatiecode

### Condities voor opvolgacties

Opvolgacties kunnen direct worden uitgevoerd, maar je kan ook instellen
dat deze pas over een week, of zelfs 5 jaar na activatie worden
uitgevoerd. In de tussentijd kan er natuurlijk van alles gebeuren.
Iemand kan zich bijvoorbeeld hebben afgemeld voor een nieuwsbrief. Met
behulp van [condities voor
opvolgacties](./conditions-for-follow-ups.md) zorg
je ervoor dat een opvolgactie alleen wordt uitgevoerd (of ingeroosterd)
als de relatie (nog steeds) aan de gestelde voorwaarden voldoet.

Nu inroosteren, later uitvoeren
-------------------------------

Met Copernica kan je iedereen op het juiste moment bereiken, of ze nou
in Australië, China of Panama zitten. Daar hoef je als Nederlandse
marketeer natuurlijk niet wakker voor te blijven. Jij voert de datum en
het tijdstip in, en wij zorgen voor de aflevering.

### Opvolgactie als trigger voor latere verzending

![Opvolgactie als trigger voor latere
verzending](https://pic.vicinity.nl/127/0/113947/nl-automatisch.png)

Alle e-mailings kan je inroosteren voor latere verzending. En alle
relatiegegevens die je opslaat in Copernica zijn te gebruiken als
trigger voor een e-mailcampagne. Een recente aankoop, een nieuwe
aanmelding, een geboortedatum, enz. Zo stel je jouw eigen automatische
e-mailcampagnes in die je eenmalig of in een reeks richting je relaties
stuurt.
