De database inrichten
=====================

Copernica werkt met flexibele multidimensionale databases die je helemaal zelf
kunt ontwerpen en afstemmen op je wensen. Dit biedt enorme flexibiliteit, maar
het betekent ook dat je eerst een database moet inrichten alvorens je die kunt
gebruiken om adressen (en andere profielgegevens) in op te slaan.

Er zijn bijna geen beperkingen aan de structuur van een database. Of je nu
een eenvoudige voornaam-achternaam-emailadres-structuur wilt hebben, of
dat je een geneste database wilt aanmaken waarin per profiel de bestelgeschiedenis
en *abandoned shopping carts* worden opgeslagen: het kan allemaal. Maar om
snel aan de slag te kunnen raden we aan om je database in eerste instantie
eenvoudig te houden. Je kunt later altijd extra velden toevoegen.


Marketing Suite of Copernica Publisher?
---------------------------------------

Op het moment van schrijven kun je alleen via de oude Copernica Publisher
omgeving databases beheren. Onze ontwikkelaars zijn hard bezig om het
databasebeheer ook in de nieuwe Marketing Suite in te bouwen, maar dit is nog 
in ontwikkeling. We verwachten echter binnen enkele weken het databasebeheer
in Marketing Suite beschikbaar te hebben.

In Publisher kom je bij het databasebeheer via de optie "profiles". Hier
kun je al je databases en selecties beheren, en profieldata inkijken en
wijzigen. De eerste keer dat je de profielenmodule opent, is hij natuurlijk
nog leeg en moet je zelf een nieuwe database aanmaken.


Terminologie
~~~~~~~~~~~~

