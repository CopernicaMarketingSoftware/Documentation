Copernica lanceert MailerQ, een Mail Transfer Agent waarmee gebruikers
met hoge snelheid een groot aantal e-mails versturen. Een Mail Transfer
Agent of MTA is de software die een mailserver gebruikt om e-mails te
versturen. [MailerQ](http://www.mailerq.com/) werd in eerste instantie
ontwikkeld om te gebruiken voor het verzenden van e-mails met Copernica
Marketing Software. De software is nu ook door derden gratis te
gebruiken.

“MailerQ is een handige oplossing voor iedereen die snel veel e-mails
wil versturen,” aldus Michael Linthorst, Managing Partner van Copernica.
“Op MailerQ is er ook een forum beschikbaar waar gebruikers ondermeer
ervaringen kunnen delen. Met deze informatie kunnen wij het product
beter maken. Daarom is het MailerQ vrij beschikbaar voor iedereen, zelfs
voor onze concurrenten.”

Testfase
--------

Op dit moment bevindt MailerQ zich nog in een testfase en is de software
[gratis te downloaden](http://mailerq.com/download) en te installeren.
Gebruikers kunnen er tot 10.000 e-mails per minuut mee versturen.
MailerQ biedt daarmee een gratis alternatief voor Mail Transfer Agents
als Power MTA van Port25, waar gebruikers al snel honderden euro’s per
maand voor betalen.

Met MailerQ zijn gebruikers niet afhankelijk van de verzendsnelheid van
hun eigen MTA, maar alleen van de snelheid waarmee de ontvangende partij
hun e-mails verwerkt. Het plaatst e-mails in een verzendrij en geeft
gebruikers de mogelijkheid zelf aan te geven wat er met deze e-mails
moet gebeuren.

Verzendsnelheid en afleverpogingen
----------------------------------

Zo kunnen gebruikers bijvoorbeeld per ontvangend domein de
verzendsnelheid aanpassen en aangeven hoeveel afleverpogingen er zijn
toegestaan. Het tussentijds wijzigen en bijsturen van deze instellingen
behoort ook tot de mogelijkheden.

MailerQ is ontwikkeld door het team dat verantwoordelijk is voor
Copernica Marketing Software. Voor in de toekomst staan ook betaalde
licenties op de planning, waarmee gebruikers een nog hogere
verzendsnelheid kunnen behalen.

Over MailerQ
------------

MailerQ is een krachtige MTA, ontworpen met slechts één doel: het
verzenden van e-mails. Snel. Kijk voor meer informatie op
[www.mailerq.com](http://www.mailerq.com/) .

Over Copernica Marketing Software:
----------------------------------

Copernica is krachtige marketing software voor
[e-mailmarketing](http://www.copernica.com/nl/functies/e-mailings) ,
[websites](http://www.copernica.com/nl/functies/webpaginas) en
[mobile](http://www.copernica.com/nl/functies/mobile) en [automatische
campagnes](http://www.copernica.com/nl/functies/e-mailings/automatiseer-je-campagnes)
. Kijk voor meer informatie
op [www.copernica.com](http://www.copernica.com/) .
