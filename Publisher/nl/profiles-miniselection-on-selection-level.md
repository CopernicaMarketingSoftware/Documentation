In deze Copernica-tutorial leer je hoe je een miniselectie maakt op
selectieniveau.

-   [Terug naar de video's](./videos.md "Video's")

Wat is een miniselectie op selectieniveau?
------------------------------------------

Als je een [miniselectie aanmaakt](./profiles-creating-a-miniselection.md),
wil je die gegevens over het algemeen ook beschikbaar hebben op
[profielniveau](./sending-to-profiles-or-subprofiles.md).

Een voorbeeld:

-   De profielen in je [database](./profiles-creating-a-database.md)
    bestaan uit bedrijven.
-   Je subprofielen uit werknemers van die bedrijven.
-   Per werknemer heb je in een databaseveld aangegeven of ze met
    Copernica Marketing Software werken.

Je hebt nu een miniselectie gemaakt met een conditie die checkt op
werknemers die gebruik maken van Copernica. Deze gegevens zijn echter
alleen nog maar beschikbaar als een overzicht van subprofielen.

Terwijl jij juist wilt weten welke bedrijven in je database gebruik
maken van Copernica. Met andere woorden: je wilt informatie uit
subprofielen beschikbaar hebben op profielniveau.

Dat kan met een miniselectie op selectieniveau.

Hoe maak ik een miniselectie op selectieniveau?
-----------------------------------------------

-   Ga in Copernica naar ‘Profielen’
-   Selecteer aan de linkerkant de database waarin je wilt werken
-   Navigeer naar ‘Databasebeheer’ en dan naar ‘Selecties beheren’
-   Klik nu linksonderin op ‘Selectie aanmaken’
-   Vul een naam en omschrijving in kies ‘opslaan’
-   Voeg een nieuwe [‘EN’-conditie toe aan een nieuwe
    ‘OF’-regel](./or-and-and-selection-conditions.md)
-   Selecteer bij
    ‘[Type](./selectie-conditietypes.md)’: ‘Check op inhoud van miniselectie’
-   Klik op ‘volgende’
-   Geef bij ‘Miniselectie’ aan om welke miniselectie het gaat
-   Vul bij ‘Minimum’ het aantal subprofielen in dat minimaal in het
    profiel moet voorkomen (in dit geval 1)
-   Bij ‘Maximum’ geef je aan hoeveel subprofielen er maximaal in het
    profiel moeten voorkomen (in dit geval 999999)
-   Klik op ‘opslaan’

Goed gedaan! Je hebt nu een miniselectie op selectieniveau aangemaakt.

-   **Vorige:** [Miniselectie aanmaken](./profiles-creating-a-miniselection.md "Profielen: Miniselectie aanmaken")

