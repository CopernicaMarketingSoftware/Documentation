Bij het opstellen van uw e-mailcampagnes wilt u zeker zijn van een goede
deliverability. Copernica Marketing Software biedt verschillende
methodes en tools die helpen bij het verbeteren van uw verzendreputatie.

Split-run testen
----------------

Relevante e-mails genereren de minste afmeldingen en de meeste respons,
daarom wilt u weten welke content, vormgeving en presentatievorm uw
doelgroep het beste waardeert. Hiervoor kunt u e-mailings testen met
behulp van een
[split-run](./split-run-test-enkele-praktische-tips.md "Split run test")
(A|B) test. Verstuur verschillende versies van uw e-mailing naar een
beperkte doelgroepselectie, de e-mailing die het meeste succes boekt,
verstuurt u dan in bulk naar de rest van de database.\
 Stem e-mailings optimaal af op de doelgroep, en u behaalt een hogere
deliverability en response ratio. Via Copernica kunt u vanuit één
functie gemakkelijk de doelgroepselecties aanmaken en uw split-run test
uitvoeren.

Litmus preview tool
-------------------

Ontvangers zijn meestal verspreid over vele e-mailclients, die elk hun
eigen invloed op de weergave van uw e-mail hebben. Toch wilt u dat de
e-mail er bij alle ontvangers uitziet zoals dat bedoelt was bij
verzending. [Litmus
preview](http://litmus.com/ "Litmus preview tool website") tool is een
tool die een preview biedt van de e-mail in deze verschillende inboxen.
Hiermee valt na te gaan of de opmaak die u heeft gekozen ook juist wordt
weergegeven. U controleert ook of afbeeldingen en links direct worden
geactiveerd bij aflevering in de inbox. De e-mail kan worden bekeken in
o.a.

-   Yahoo! mail (3.0, 2.0)
-   Gmail (firefox/explorer)
-   Hotmail (firefox/explorer)
-   Outlook (2000, 2002 XP, 2003, 2007, 2010 beta)
-   Windows Live Mail
-   Apple Mail\

Dankzij deze toepassing zijn uw e-mailings te optimaliseren voor elke
ontvangende mailserver wat uw deliverability ook ten goede komt.\
 HTML check

De broncode van de HTML documenten waarop u e-mailings baseert, moet
altijd voldoen aan de internationale standaard. Eventuele fouten binnen
uw HTML-code kunnen leiden tot problemen bij het weergeven van de
e-mail. Dit resulteert in foutmeldingen of een verkeerde indeling van uw
e-mail bij de ontvangende mailserver.

Copernica Marketing Software biedt de mogelijkheid nog voor verzending
de HTML-broncode op fouten te controleren.

SPAM & blacklist check
----------------------

Nadat de e-mail is opgesteld, kunt u via de marketing software nog een
controle op spamgevoeligheid uitvoeren. Hierbij wordt gekeken of de
e-mailing gemakkelijk door de spamfilters heenkomt. Mocht dit niet het
geval zijn wordt er aangegeven waar u precies uw e-mail kunt verbeteren.
Een belangrijk hulpmiddel bij het optimaliseren van uw deliverability.

Daarnaast controleren de Copernica mailservers continu of zij ervan
verdacht worden spam uit te sturen. Voor deze controle staan de
mailservers van Copernica in verbinding met een aantal organisaties die
hierover waken [(Return Path](./return-path-verbeterde-aflevering-en-vertrouwen.md "Return Path"),
Lashback, Listbox,e.a.).

Verbeteren van e-mailreputatie
------------------------------

Uw [e-mailreputatie](./e-mailreputatie-hoe-bouw-je-dit-op.md "Kennisartikel over e-mailreputatie")
is in hoge mate medebepalend voor de deliverability van uw
e-mailcampagnes bij ontvangende mailservers. Wanneer u een e-mail
verzendt, kunnen twee situaties zich voordoen:

-   De e-mail wordt succesvol afgeleverd
-   De e-mail wordt tegengehouden doordat bijvoorbeeld:\
     - De mailbox niet meer bestaat\
     - De e-mail wordt beschouwd als spam\

De frequentie van deze situaties bepaalt uiteindelijk uw reputatie als
mailserver. Indien teveel e-mails worden tegengehouden, zal dit uw
reputatie en deliverability schaden. Dit heeft als gevolg dat
toekomstige mails niet meer aankomen en automatisch het label van spam
krijgen.

Om te voorkomen dat uw e-mailings een slechte reputatie verkrijgen kunt
u via Copernica:

-   Uw verzendingen inroosteren op vooraf bepaalde tijdstippen
-   De e-mailstatistieken nauwkeurig bijhouden
-   Foutieve e-mailadressen repareren of verwijderen
-   E-mailings afstemmen op uw verschillende doelgroepen met behulp van
    uitgebreide doelgroepselecties
-   Abusemeldingen (spamklachten) van ontvangers die gerapporteerd
    worden door de mailservers direct omzetten in afmeldingen\

Certificering
-------------

Naast de stappen die u met behulp van de marketing software kunt
ondernemen om uw e-mailreputatie positief te beïnvloeden kunt u ook nog
een certificering aanvragen. Er bestaan verschillende organisaties die
de reputatie van mailservers op de voet volgen. Return Path is één van
de bekendste organisaties die zich hierin heeft gespecialiseerd. Met
behulp van de diensten van Return Path kunt u achterhalen wat de staat
is van uw e-mailreputatie.

Via Copernica dient u een aanvraag in om gecertificeerd verzender te
worden. Wanneer u aan de regels voldoet om hiervoor in aanmerking te
komen en na positieve controle van Return Path, ontvangt u het
certificaat. Met Return Path Sender Certification bent u zeker van
plaatsing op de voornaamste whitelists. Daarnaast geniet u van extra
privileges zoals het direct vertonen van afbeeldingen binnen Hotmail en
Yahoo! en directe activatie van uw meegestuurde links.
List-unsubscribe header
Een andere methode die u kunt toepassen op uw commerciële e-mails is de
list-unsubscribe header. Deze functie biedt de ontvanger de mogelijkheid
in de header van de e-mail zich af te melden voor de ontvangen e-mail.

De [list-unsubscribe header](./list-unsubscribe-header-een-reputatieverbeterende-e-mailheader.md "list-unsubscribe header")
bestaat uit extra informatie die wordt meegenomen in de e-mail. Dankzij
deze informatie wordt er door de e-mailclient een uitschrijfknop getoond
die in contact staat met de marketing software. Wanneer men op de knop
klikt, krijgt u automatisch bericht de uitschrijving te verwerken.

Het voordeel van deze functionaliteit is het behoud en zelfs het
verbeteren van uw e-mailreputatie. U biedt de ontvanger aan zich op een
snelle en eenvoudige wijze uit te schrijven voor uw e-mail. Hiermee
voorkomt u de aangifte van uw e-mail als SPAM en schade aan uw
reputatie.

Spamfilters kijken naar de aanwezigheid van een list-unsubscribe header.
De opname van deze functie heeft een positief effect op de
deliverability.

Authenticatietechnieken
-----------------------

Authenticatie wordt standaard uitgevoerd door ontvangende servers bij
binnenkomende e-mails. Omdat spamverzenders gebruik maken van valse
gegevens is het nodig aan te kunnen tonen dat u als verzender wel
authentiek bent. Authenticatiegegevens die niet kloppen zullen daarom
voor problematische aflevering van uw e-mailings zorgen. Via Copernica
kunt u de volgende gegevens gemakkelijk aanmaken en controleren:

-   [SPF](./spam-verminderen-met-behulp-van-spf.md "SPF (Sender Framework Policy)")
-   [SenderID](./sender-id-hoe-werkt-het-precies.md "Sender ID")
-   [DKIM](./dkim-domainkey-identified-mail.md "DKIM")

