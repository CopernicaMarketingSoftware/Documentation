Copernica BV is een snelgroeiend internetbedrijf dat web based software
ontwikkelt waarmee marketeers zelfstandig krachtige marketingcampagnes
kunnen inrichten.

Gevoed door een gezamenlijke passie om generieke software te ontwikkelen
voorzien wij duizenden marketeers van een krachtige oplossing om hun
marketingdoelstellingen te behalen. Inmiddels werken er meer dan 3500
bedrijven met onze software en hebben wij vestigingen in Nederland,
Duitsland en Engeland. Wij bieden een uitdagende werkomgeving aan
talentvolle, ambitieuze en resultaatgerichte young professionals.

Wij zijn ondernemend, gepassioneerd en innovatief in alles wat we doen.
Vanuit ons hoofdkantoor in Amsterdam werken wij met een jong en
professioneel team van ongeveer 35 zeer gedreven collega's.

Continue bieden wij studenten met een informatiekundige achtergrond de
ruimte om een afstudeeronderzoek uit te voeren. Je collega's zijn
informatiekundigen, user-experience specialisten, softwarearchitecten en
front- en backend ontwikkelaars. Wij hebben een groot aanbod aan
afstudeeropdrachten maar staan ook open voor eigen initiatieven.

Wij bieden je een goede begeleiding en een prettige werksfeer. Wij
werken hard maar begrijpen dat de boog niet altijd gespannen kan zijn.
Daarom sluiten wij elke week af met een borrel in onze eigen lounge met
eigen bar. Ook organiseren wij regelmatig teamuitjes.

Als er een match is en je komt bij ons afstuderen, bieden wij je meteen
een overeenkomst aan voor na je stage. Zo ben je meteen verzekerd van
een baan na je afstuderen! 

Benieuwd naar onze afstudeeropdrachten? Hieronder vind je alvast een
kleine greep uit onze vele projecten. 

 

### Data mining

Copernica beheert een grote hoeveelheid gegevens. Echter, van veel van
deze gegevens is niet bekend wat er de betekenis van is. Gedurence je
stageopdracht zul je allerlei technieken ontwikkelen die semantiek
toevoegen aan de gegevens van Copernica. Dit zal in sommige gevallen op
basis van kunstmatige intelligentie zijn, maar in andere gevallen door
gebruikers simpelweg de mogelijkheid aan te bieden om aan te geven wat
er in het systeem wordt opgeslagen.

### Mail parsing

Copernica ontvangt veel bounces en andere automatische replies op
e-mailberichten. Veel van de berichten zijn systeemberichten volgens een
standaard indeling (mail delivery status, disposition notifcation) en
worden geautomatiseerd verwerkt. Dit geldt echter voor lang niet alle
berichten.

Tijdens je stage werk je aan het verbeteren van de software die de
bounces ontvangt en inleest en automatisch verwerkt. Ook berichten die
niet volgens een standaard zijn opgebouwd en/of uit natuurlijke taal
bestaan moeten hierbij automatisch worden ingelezen. Je kunt hierbij
bijvoorbeeld gebruik maken van heuristieken, natuurlijk taal analyse en
andere technieken.

### Alternatieve storage oplossingen

Bij Copernica gebruiken we hoofdzakelijk relationele databases voor het
opslaan van gegevens. Echter komen NoSQL oplossingen steeds meer in
opkomst voor het beheren van grote hoeveelheden gegevens. Tijdens je
stage zul je de systemen van Copernica in kaart brengen. Voor
bottlenecks moet je oplossingen aandragen, bijvoorbeeld door wijzigingen
in databasestructuur, algoritmes of door gebruik te maken van
alternatieven voor SQL.

### Copernica op mobiele devices

De software van Copernica is alleen toegankelijk via het web - er is nog
geen versie voor een mobiele devices. Tijdens je stage zul je een eerste
prototype voor mobiele devices ontwikkelen.

Wil je meer informatie of wil je je aanmelden voor een afstudeerstage?
Neem dan direct contact op [Nikita
Maione](mailto:%20nikita.maione@copernica.com)
