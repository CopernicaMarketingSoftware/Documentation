Aan de slag met [e-mailmarketing](./email-marketing-functionaliteiten.md "E-mailings")
of [mobile marketing](./sms-bericht-verzenden.md "Sms-berichten verzenden")?
Maak dan gebruik van opt-in. Het is belangrijk dat klanten
'ondubbelzinnige' toestemming geven voor verdere verwerking van hun
persoonsgegevens. Bovendien is het gebruik maken van opt-in verplicht
voor e-mailcampagnes en mobile campagnes volgens de [Nederlandse
wetgeving](./wetgeving.md "Nederlandse wetgeving").
De klant geeft hierbij duidelijk te kennen dat de persoonlijke gegevens
verwerkt en gebruikt mogen worden voor een bepaalde reden. Bijvoorbeeld
voor het versturen van een nieuwsbrief.

Het toestemming geven voor het verzenden van e-mail of sms-berichten
gebeurt via het doorgeven van het e-mailadres of mobiele nummer op een
website, of door een 'subscribe'-mail te verzenden naar een
aanmeldadres.

Double opt-in
-------------

Maak gebruik van het double opt-insysteem om zeker te zijn van de
toestemming van de klant. Hiermee voorkom je sneller spamklachten.
Double opt-in houdt in dat de toestemming van de klant geverifieerd
wordt. Deze verificatie bestaat uit het verzenden van een e-mail naar
het opgegeven adres waarin de ontvanger om bevestiging wordt gevraagd.
Deze kan hij geven door per e-mail te reageren of door een link aan te
klikken.

Soft opt-in
-----------

Wanneer bestaande klanten worden benaderd voor eigen gelijksoortige
producten of diensten, hoef je niet om toestemming te vragen. Het
betreft hier een soft opt-in. Dit mag je toepassen wanneer
e-mailmarketing wordt ingezet:

-   Binnen het eigen concernverband
-   Richting een bestaande klantrelatie
-   Voor de verkoop van een eigen product of dienst
-   Waarbij de verstrekte informatie binnen de redelijke verwachtingen
    van de ontvanger valt

Naast opt-in dient er te allen tijde een
[opt-out](./opt-out-hou-je-klant-niet-tegen.md "Opt-out")
aanwezig te zijn. De klant moet zich zonder moeite kunnen uitschrijven.
