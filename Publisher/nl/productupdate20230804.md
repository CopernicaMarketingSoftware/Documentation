# Productupdate - Vertaalmodule voor iedereen beschikbaar en meer personalisatiemogelijkheden

## Vertaalmodule beschikbaar voor iedereen
Sinds deze week is de vertaalmodule beschikbaar voor iedereen. Met deze module kun je eenvoudig zelf templates vertalen en versturen, zodat elke geadresseerde een mailing ontvangt die overeenkomt met de taalinstelling van het profiel. De vertaalmodule gebruik je via de optie 'Vertalen' in je templates.

In [dit artikel](https://www.copernica.com/nl/documentation/multi-language) vind je meer uitleg over de werking van de module. De vertaalmodule werkt alleen voor drag-and-drop-templates.

## Extra personalisatievariabelen
Er is een extra personalisatievariabele toegevoegd aan mailings die je verstuurt met Marketing Suite: de variabele {$mailing.trigger} kun je nu ook gebruiken. Deze variabele was al beschikbaar in Publisher-mailings, en nu dus ook in Marketing Suite. De werking is precies hetzelfde.

De variabele is van toepassing op mailings die worden opgestart naar aanleiding van een opvolgactie, en bevat informatie over de aanleiding van de mailing: wat was de trigger? Dit omvat onder andere het tijdstip waarop de opvolgactie is opgestart en door welk profiel of subprofiel.

Meer informatie over het instellen van {$mailing.trigger} variabelen lees je in [onze documentatie](https://www.copernica.com/nl/documentation/email-editor-followups#extra-variabelen).

## Twee-factor-authenticatie wordt verplicht
Tussen 1 augustus en 1 september zijn we begonnen met het verplichten van twee-factor-authenticatie (2FA). Alle gebruikers moeten vanaf 1 september inloggen met een wachtwoord, en een wisselende code die met een smartphone wordt gegenereerd.

Meer informatie over het instellen van 2FA lees je in [dit artikel](https://www.copernica.com/nl/blog/post/twee-factor-authenticatie-verplicht-vanaf-1-september).

## Snel aan de slag met Marketing Suite
We hebben [een pagina](https://www.copernica.com/nl/aan-de-slag) toegevoegd aan de website waarin we uitleggen hoe je snel aan de slag kunt met Marketing Suite. Je kunt deze pagina gebruiken als je zelf nog eens wilt terugzien hoe het ook alweer werkt, of als je een collega moet inwerken.
