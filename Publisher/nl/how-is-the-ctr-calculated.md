De click-through rate binnen e-mailmarketing zegt iets over de
verhouding tussen het aantal ontvangers die de email hebben geopend, en
het aantal keer dat er op een (willekeurige) hyperlink binnen de e-mail
is geklikt.

De formule die Copernica hanteert voor het berekenen van de CTR ziet er
alsvolgt uit:

![Click through rate](../images/CTR.png)

**Let op**: voor het berekenen van de click through rate worden de
dominante resultaten van een e-mail campagne gebruikt.

> CTR = kliks / (impressies + kliks) \* 100

Voorbeeld: de CTR van een campagne waarin 120 impressies zijn
geregistreerd, en bij 12 ontvangers een klik is geregistreerd is:

> CTR = (12 / (120 + 12)) \* 100 = 9%

Wat is een goede click-through rate?
------------------------------------

Dit verschilt per branche, doelgroep, type mailing enzovoorts en er kan
dus weinig over gezegd worden. Voor de ene verzender is een CTR van 5%
een prachtig resultaat, terwijl een e-mailmarketeer in een andere
branche pas warmloopt voor een CTR van 30%.

Je bent aardig bezig als je een CTR weet te behouden (wat betekent dat
je content niet gaat vervelen). Nog beter is vanzelfsprekend als je de
CTR elke week weer een procentje laat stijgen.
