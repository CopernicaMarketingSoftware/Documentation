# Verjaardagscampagne
![](https://mk0exponealcw6ltqqx5.kinstacdn.com/wp-content/uploads/2017/04/automatic-emails-for-birthdays-name-days.png)

In deze tutorial gaan we een verjaardagscampagne aanmaken. Deze campagne
zal dagelijks de contacten selecteren die op die dag jarig zijn. Je hoeft
alleen een aantal simpele stappen te volgen:

1. Maak een nieuwe [selectie](./database-selections-introduction) aan. Maak een nieuwe [conditie](./database-selections-introduction#regels_en_condities) aan en selecteer bij **Type conditie** de optie **Check op datum**.
2. Selecteer het [veld](./database-fields) waar je verjaardagen opslaat om mee te vergelijken.
3. Als je nu bij **Ligt na** en **Ligt voor** kijkt zie je een kalender.
Onderaan de kalender kun je ervoor kiezen een variabele datum te gebruiken.
Selecteer dit en stel beide in op 0 dagen. Selecteer bij **Afronden op hele**
de optie *dag*. Dit zorgt ervoor dat alle klanten op hun verjaardag geselecteerd worden. Wil je klanten bijvoorbeeld een week van tevoren mailen verander dan 0 in 7 dagen.  Selecteer daarna dat alleen de dag en maand gelijk hoeven
te zijn, anders kijken we alleen naar de mensen die vandaag geboren zijn.
4. Sla je selectie op en bereid een mail voor. Stel een dagelijkse mailing
in naar deze selectie, deze updaten we namelijk vanzelf. Vanaf nu krijgen je
klanten een mailtje op de verjaardag die ze hebben ingevoerd. Dit kan zowel in de Publisher als Marketing Suite gedaan worden.
