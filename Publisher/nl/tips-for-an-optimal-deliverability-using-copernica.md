Ga je voor het eerst e-mails verzenden met Copernica? Dan is het
belangrijk ervoor te zorgen dat jouw e-mailings goed aankomen in de
inbox van je ontvangers. Daarom geven we je graag enkele tips om een
goede deliverability van jouw mails te waarborgen. Hieronder gaan we
graag in op:

-   [Het correct instellen van je
    authenticatiegegevens](#authentication)
-   [Reputatiemanagement](#reputation)
-   [Databasemanagement](#database)
-   [Contentmanagement](#content)

Correct instellen van je authenticatiegegevens
----------------------------------------------

Het instellen van je authenticatiegegevens is een eerste stap richting
een optimale inboxaflevering. Authenticatie is namelijk de eerste
controle die mailservers uitvoeren omdat spam niet authentiek is.
Spammers gebruiken vaak valse afzendadressen en content. Spamfilters
onderwerpen jouw e-mails dus aan een strenge controle of verwijzen je
naar de spam-inbox wanneer je authenticatiegegevens niet kloppen.

Zorg dus voor een correcte instelling van je:

-   Geldig afzenderadres: gebruik hier altijd een werkend e-mailadres.
    Vermijd het gebruik van een no-reply@adres.
-   [SPF](./what-is-sender-policy-framework-spf.md)
-   [Sender ID](./sender-id-how-does-it-work.md)
-   [DKIM](./dkim-domainkey-identified-mail.md)

Reputatiemanagement
-------------------

Iedere partij die e-mailings verstuurt beschikt over een eigen online
verzendreputatie of e-mailreputatie. Wanneer je aan de slag gaat met
Copernica krijg je een IP adres toegewezen van waaruit jouw e-mailings
verstuurd worden. Een nieuw IP adres heeft vaak nog geen reputatie voor
jou als nieuwe gebruiker. Omdat ISP’s (Internet Service Providers) je
als afzender met dit IP niet kennen, is het belangrijk zorgvuldig met je
verzendvolumes om te gaan en deze geleidelijk aan op te bouwen. Je
e-mailreputatie wordt opgebouwd aan de hand van verschillende factoren.
Zo wordt er gekeken naar:

-   Het aantal maandelijkse mails die je verzendt
-   Het aantal spamklachten
-   Het aantal e-mailings naar onbekenden (hoe hoog is je
    bouncepercentage)
-   Het aantal geopende e-mailings (toont aan of je relevant bent voor
    de ontvanger)

Copernica komt nieuwe gebruikers graag tegemoet in het opbouwen van een
goede e-mailreputatie. Zo stellen wij de volgende stappen voor:

-   Je krijgt een IP adres met positieve reputatie toegewezen. Via
    [https://www.senderscore.org/](https://www.senderscore.org/) bepalen
    we de reputatie van dit IP-adres.
-   We kunnen ook een IP-adres ‘opwarmen’. Ben je nieuwe gebruiker dan
    betekent dit dat we beginnen met een dagelijkse mailing naar een
    groeiende groep ontvangers (50.000, 75.000, 100.000, 250.000, beste
    is om het volume over de eerste maand (dus gedeeld door 30) te
    verspreiden), en dit langzaamaan op te bouwen. Indien je teveel
    e-mailings tegelijk gaat versturen zodra je een nieuw IP-adres
    krijgt toegewezen, heeft dat een negatief effect op je reputatie. Je
    wordt dan sneller beschouwd als spammer.

Databasemanagement
------------------

Om te voorkomen dat ISP’s jouw e-mail linea recta verwijzen naar een
ongewenste mail folder, is het belangrijk om je database schoon te
houden en vooral te versturen naar ontvangers die reageren op je e-mail.

Hotmail bepaalt bijvoorbeeld of je reageert op e-mailings van bepaalde
ontvangers. Doe je dit langere tijd niet dan verplaatst de ISP je mail
automatisch naar de map **ongewenst** met de melding ‘kennelijk wil je
geen e-mail van deze afzender ontvangen’.

Gmail filtert de content van een e-mail, om te bepalen of een mail
belangrijk is. Zie bijvoorbeeld het gele blokje bij de Gamma e-mailings
in onderstaande Gmail account. Je kan daar klikken om aan te geven dat
het bericht wel of niet belangrijk is.

*Gmail:*

![Gmail-relevantie.jpg](Copernicacom/gmail.jpg "Gmail-relevantie.jpg")

*Hotmail:*

![hotmail-relevantie.jpg](Copernicacom/hotmail-aangepast.jpg "hotmail-relevantie.jpg")

Daarom is het belangrijk te allen tijde je database up-to-date te houden
en de kwaliteit ervan te waarborgen. Dit doe je door je database te
onderwerpen aan een grondige analyse. Zo ben je ook in staat om je
database op te delen in relevante doelgroepen. Denk daarbij aan het
aanmaken van selecties op basis van:

-   Non-respondenten: maak een selectie van klanten die je e-mailings
    niet openen of die je nieuwsbrief na 5 verzendingen nog niet hebben
    geopend. Haal deze dan uit je huidige verzendlijst om deze groep
    later te heractiveren.
-   (historische) Foutmeldingen: in Copernica is het mogelijk selecties
    te maken op basis van eerdere resultaten van e-mailcampagnes.
    Hierbij kan je ook selecteren op foutmeldingen oftewel bounces. Haal
    ook deze gevallen uit je actuele verzendlijst om ervoor te zorgen
    dat deze bestaat uit adressen waar je e-mail ook wel degelijk
    aankomt.
-   Klachten: via Copernica valt ook bij te houden welke ontvangers jouw
    e-mails als spam hebben aangegeven. Via een abusemelding
    bijvoorbeeld. Haal deze zeker uit je verzendlijst. Blijf je
    versturen naar deze ontvangers, dan heeft dat negatieve gevolgen
    voor zowel je e-mailreputatie als je deliverability.

Andere mogelijkheden om de kwaliteit van je database op te bouwen, zijn:

-   Top-5 ISP’s in bestand: Ga met de statistieken binnen Copernica na
    welke ISP’s er het meest voorkomen in je adressenbestand. Met deze
    gegevens kan je binnen Copernica je verzendinstellingen
    optimaliseren. (over het algemeen Gmail of Hotmail)
-   Maak een verdeling waarbij je ontvangers eerst gemaild worden om een
    goede reputatie op te bouwen.
-   Denk zeker eens aan het het opzetten van aparte campagnes om je
    bestaande profielen binnen je database te verrijken. Ga na welke
    data je nog wenst te ontvangen van je gebruikers en stel hier je
    marketingcampagnes op in.
-   Je kan via Copernica ook een Return Path certificering aanvragen.
    Hiermee ben je onder andere verzekerd van een optimale
    deliverability in meer dan 1,8 miljard inboxen wereldwijd. Je moet
    hiervoor wel aan enkele voorwaarden voldoen. [Lees ze
    hier](./return-path-improved-deliverability-and-trust.md).

Contentmanagement
-----------------

Een laatste punt van aandacht voor je e-mailings met Copernica gaat
verzenden is contentmanagement. Met Copernica beschik je over
verschillende tools die je helpen je content zo goed mogelijk af te
stemmen voor een optimale deliverability.

*Checks*

Copernica heeft verschillende checks ter beschikking waarmee je ziet:

-   hoe spamgevoelig je e-mail is (hou je spamrating altijd zo laag
    mogelijk)
-   of er fouten in HTML-broncode staan
-   of je op een bepaalde blacklist staat
-   of je stylesheets goed worden omgezet naar inline style-attributen

*Tools voor uitschrijfgedrag en abusemeldingen*

-   [Feedbackloops](./bounce-management-with-copernica.md)
    activeren: Veel ISP's zoals Yahoo, Hotmail of AOL bieden dit aan als
    dienst voor partijen die bulkmailings versturen. Via deze
    programma's is het mogelijk om te achterhalen wie de e-mailings als
    'spam' markeren zodat je hier direct op kan reageren. Door
    bijvoorbeeld de ontvanger af te melden of zijn profiel te
    verwijderen uit de database. Zo zorg je ervoor dat jouw verzendlijst
    schoon blijft en je e-mailreputatie geen schade oploopt.
-   Unsubscribe header activeren: binnen Copernica kan je ook voor
    iedere e-mailing die je stuurt een [list-unsubscribe
    header](./list-unsubscribe-header-a-reputation-improving-email-header.md)
    activeren. Deze tool maakt het voor je ontvanger makkelijker zich
    uit te schrijven voor je e-mailing. En verhoogt de deliverability
    van je mailing bij ISP’s die deze techniek ondersteunen.

*Overige tips*

-   Tekstversie meesturen: niet alle e-mailprogramma’s ondersteunen
    HTML. In dat geval vallen zij terug op een tekstversie van de
    e-mailing. Zorg er daarom voor dat je altijd een tekstversie
    toevoegt aan je e-mailing.
-   Webversie meesturen: Het kan nog altijd gebeuren dat een HTML e-mail
    niet goed wordt weergegeven in een e-mailprogramma. In dat geval is
    een webversie van de e-mail altijd handig. Hiermee opent de
    ontvanger je e-mailing in een browser. Verstuur je e-mails met
    Copernica dan maakt de software altijd automatisch een webversie van
    je e-mail. Het enige wat je als gebruiker moet doen is een link naar
    die webversie opnemen in je e-mail.
-   Vraag je ontvangers jouw verzendadres toe te voegen aan hun
    ‘favorieten’-lijst: Vraag je ontvangers in je eerste e-mailcontact
    of in je preheader om jouw adres toe te voegen aan hun vaste
    adreslijst. Zo ben je zeker dat je e-mails altijd aankomen in de
    inbox.
-   Goede
    [preheader](./pre-header-or-snippet-the-reinforcement-of-your-subject-line.md)
    toepassen: Maak gebruik van de preheader om je onderwerpregel kracht
    bij te zetten en de ontvanger te overtuigen jouw e-mail te openen.

