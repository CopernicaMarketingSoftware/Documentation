Weet je even niet welke content te plaatsen op je
[webpagina](./maak-en-publiceer-je-eigen-webpaginas.md "Maak en publiceer je eigen webpagina's")
of in je
[e-mailing](./emailings.md "E-mailings")?
Had je al eens gedacht aan een contentfeed? Daarbij heb je zelf in de
hand welke content op je webpagina of in je e-mailing verschijnt. Met
Copernica voeg je gemakkelijk een RSS of Atom feed toe aan je
marketingcampagnes.

Dynamische content met feeds
----------------------------

Contentfeeds zijn verzamelingen van artikelen die je via verschillende
kanalen, bijvoorbeeld je e-mailings of webpagina's publiceert. Hierbij
gebruik je eigen feeds die je gemakkelijk met Copernica aanmaakt of
externe feeds. Bij externe feeds moet je bijvoorbeeld denken aan de
nieuwsfeed van een blog.

Met Copernica neem je gemakkelijk elke (externe) RSS of Atom feed op in
een e-mailing of webpagina. Stel met de gebruiksvriendelijke editor van
Copernica de artikelen voor een feed op.

Je voegt met Copernica ook handig verschillende rubrieken toe aan een
RSS of Atom feed. Dit stelt je in staat de artikelen die je toevoegt aan
je feed, op te delen aan de hand van die rubrieken.

RSS of Atom feeds met Copernica vormgeven
-----------------------------------------

Met Copernica stel in je in enkele stappen het adres van je feed samen.
Dit is de link die verwijst naar je contentfeed wanneer je deze gebruikt
in een
[e-mailing](./emailings.md "E-mailings")
of op je webpagina. Gebruik je eigen stijldocumenten (CSS of XSLT) voor
de verdere vormgeving van je RSS of Atom feed. Deze maak je gemakkelijk
aan binnen Copernica. Beschik je al over bestaande stijldocumenten? Laad
deze dan in via Copernica's importeerfunctie.

Wil je liever hulp inschakelen bij het inladen van een RSS of Atom feed?
Of ben je op zoek naar iemand die je kan helpen bij het vormgeven van je
contentfeed? In Copernica's
[partnernetwerk](./get-the-most-out-of-the-partner-license.md "Ontdek ons partnernetwerk")
vind je de geschikte partner die je graag te woord staat.
