Een e-maildocument versturen is zo gebeurd. Doorloop wel eerst even deze
checklist.

-   Als je (periodiek) een e-maildocument wilt gaan versturen, dan heb
    je ten eerste een bestand nodig met relaties die hebben aangegeven
    dat zij e-mail van jou willen ontvangen. [Wanneer mag ik iemand wel
    en niet
    mailen](./opt-in-double-opt-in-vraagt-u-om-toestemming.md)?
-   In de database heb je een meerkeuzeveld toegevoegd waarin wordt
    geregistreerd of iemand de nieuwsbrief wil ontvangen of niet.
-   Op basis van dit veld heb je een selectie gemaakt waaraan je de
    nieuwsbrief gaat versturen.
-   Je hebt het uitschrijfgedrag op de database ingesteld.
-   Je hebt de (eventuele personalisatie in de) nieuwsbrief uitgebreid
    getest.
-   Deze nieuwsbrief heeft een werkende (en wettelijk verplichte)
    [afmeldmogelijkheid](./opt-out-hou-je-klant-niet-tegen.md).

1. Bulkmailing voorbereiden
---------------------------

![Bulk e-mailing
verzenden](../images/nl-massmailing.png "Bulk e-mailing verzenden")

Je hebt inmiddels een schitterend e-maildocument gemaakt. Het document
heeft een onderwerp, afzender en afzendadres. Dan kan deze verzonden
worden. Ga naar '*Mailings*' \> '*Bulkmailing verzenden*'.

\
 \

2. Selecteer de bestemming
--------------------------

![Selecteer de
bestemming](../images/nl-target-massmailing.png "Selecteer de bestemming")

-   Selecteer de selectie of miniselectie waarin de inschrijvers van de
    nieuwsbrief zijn opgenomen.
-   Als je de mailing direct wilt versturen klik je op *Volgende*
-   Controleer in stap 3 of alle instellingen correct zijn.

\
 \

3. (optioneel) Mailing inroosteren en/of periodiek versturen
------------------------------------------------------------

![Mailing inroosteren en/of periodiek
versturen](../images/nl-schedule-massmailing.png "Mailing inroosteren en/of periodiek versturen")

Als je de mailing in wilt roosteren voor latere verzending, ga je naar
het '*Wanneer*' tabblad.

Een mailing kan direct worden verzonden, of worden ingeroosterd voor
latere verzending. Eenmalig, of periodiek. Bijvoorbeeld om de 7 dagen.
Om een mailing in te roosteren ga je naar het Wanneer tabblad. Gebruik
het aanwezig formulier om de mailing naar wens in te roosteren.

\
 \

4. (optioneel) Split-run mailing versturen
------------------------------------------

Met Copernica kan je eerst de effectiviteit van verschillende documenten
testen op een (kleine) groep ontvangers. Aan de hand van de resultaten
wordt een winnend document bepaald dat uiteindelijk wordt verstuurd naar
de rest van de ontvangers.

Resultaten bekijken
-------------------

Als je de mailing hebt verstuurd, wil je natuurlijk weten hoe het
document gescoord heeft. In Copernica beschik je over uitgebreide
statistieken van je marketingacties. Om de resultaten van de mailing te
bekijken, ga je naar '*Mailings*' \> '*Statistieken*'

Selecteer hier de mailing waarvan je de resultaten wilt bekijken, en
klik onderaan op **Volledig rapport weergeven**.
