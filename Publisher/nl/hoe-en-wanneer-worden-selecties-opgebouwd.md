Selecties in Copernica zijn actieve filters op de gegevens op je
database. Wanneer je een mailing gaat versturen naar een selectie, is
het belangrijk dat de selectie helemaal up-to-date is. Hier zorgt
Copernica automatisch voor. Hieronder een korte toelichting

Een selectie wordt automatisch opnieuw opgebouwd wanneer de regels van
de selectie zijn veranderd. Ook wanneer een wijziging plaatsvindt in een
profiel of subprofiel (zoals een wijziging in veldwaarde of een klik op
een link) wordt direct een check uitgevoerd in welke selectie of
miniselectie het (sub)profiel thuishoort. Hiernaast draait (voor de
zekerheid) in de achtergrond een script dat een aantal keer per dag alle
selecties opnieuw opbouwt.

Om een selectie opnieuw op te bouwen, kan dit ook handmatig vanuit het
tabblad Selectie opnieuw opbouwen. Deze actie is echter vrijwel
overbodig, omdat selecties in principe automatisch worden opgebouwd als
een verandering in de database plaatsvindt.
