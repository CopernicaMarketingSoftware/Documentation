Verzamel, beheer en verwerk relatiegegevens online op één centrale
locatie met Copernica Marketing Software. Jij bepaalt welke gegevens je
gebruikt voor de marketingcampagnes. Van standaard NAW-gegevens tot
kliks in je nieuwsbrief, alles wat je nodig hebt, wordt opgeslagen.

Gegevens opslaan in verschillende veldtypes
-------------------------------------------

![Gegevens opslaan in verschillende
veldtypes](../images/nl-gegevens.png "Gegevens opslaan in verschillende veldtypes")

De databasestructuur binnen Copernica kan je geheel opmaken en inrichten
naar eigen wens. Je hebt de mogelijkheid een oneindig aantal
databasevelden aan te maken. Deze data gebruik je vervolgens gemakkelijk
in bijvoorbeeld je
[e-mailings](./maak-zelf-slimme-e-mailings.md "E-mailings").

Hieronder vind je een overzicht van databasevelden die je binnen
Copernica aanmaakt en gebruikt:

-   Tekstveld
-   Numeriek veld
-   Meerkeuzeveld
-   Datumveld
-   E-mailveld
-   Groot tekstveld
-   Interesseveld

Met het veldtype interesse voeg je gemakkelijk interesses of voorkeuren
toe aan het profiel van je relatie. Dit veld wordt vaak gebruikt in
combinatie met een
[webformulier](./maak-zelf-slimme-e-mailings.md "Maak zelf slimme e-mailings")
of [enquête](./enquetes.md "Maak je eigen enquêtes").

![Meer gegevens opslaan met een multidimensionale
database](../images/multidimensionale-database-copernica.jpg "Meer gegevens opslaan met een multidimensionale database")

Meer gegevens opslaan met een multidimensionale database
--------------------------------------------------------

Een multidimensionale database is een database die bestaat uit meerdere
niveaus. Met een multidimensionale database kun je nóg gerichter en
persoonlijker communiceren met je relaties. Met Copernica Marketing
Software kan je een database creëren die geen beperking kent op het
aantal velden, het aantal records in de database of het aantal tabellen
wat je opneemt. Een tabel noemen wij een collectie en een collectie is
een verzameling van subprofielen. Een collectie kan ook weer bestaan uit
een onbeperkt aantal velden een onbeperkt aantal records. CRM systemen
en e-commerce oplossingen werken ook met multidimensionale databases
waardoor je Copernica naadloos kunt koppelen met andere systemen.

### Hoe werkt dit dan precies?

In Copernica koppel je gemakkelijk extra gegevens als aankoopdata,
voorkeuren, interesses of nog meer, aan een profiel. Een profiel bestaat
bijvoorbeeld uit de naam- en adresgegevens van je relaties. De extra
gegevens sla je op in een collectie. Zoals reeds aangehaald, is het
aantal velden of gegevens dat je opslaat onder een collectie ook
onbeperkt. Een collectie is een verzameling van gegevens of
‘subprofielen’ die gekoppeld zijn aan een profiel. Denk bijvoorbeeld aan
aankopen die iemand in je webshop heeft gedaan. In dit geval bevat een
subprofiel alle gegevens van het aangeschafte product uit je webshop
zoals: naam, aantal en prijs. Een bijkomend voordeel van Copernica is
dat je hier alle orders die een klant ooit heeft gedaan kunt opnemen in
je database en opslaan in je Copernica database.

Dit zorgt ervoor dat een relatie maar één keer hoeft voor te komen in je
database zonder dat deze een erg ingewikkeld en omslachtig profiel
krijgt. Met het gebruik van een multidimensionale database behoud je
eenvoudig het overzicht binnen je database en maak je
gebruikersprofielen inzichtelijker.
