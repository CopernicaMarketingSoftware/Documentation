Een technische fout bij Leaseweb zorgde er gisteravond om 23.45 uur voor
dat ongeveer honderd van onze servers gisteravond zonder stroom zijn
komen te zitten. Als gevolg hiervan zijn veel taken in Copernica niet
uitgevoerd.

Ons technisch team is vannacht druk bezig geweest om onze servers weer
aan de praat te krijgen. Alle databases die door de stroomstoring zijn
uitgevallen, werkten weer vanaf 8.00 uur vanochtend. Onze applicatie en
website zijn bereikbaar.

We verwachten echter wel dat de gevolgen van deze stroomstoring nog de
hele dag merkbaar zijn. Taken, zoals het opbouwen van selecties en
e-mailings, die voor vannacht stonden ingepland, worden uitgevoerd zodra
onze taskservers weer bijgelopen zijn. E-mails worden zo snel mogelijk
alsnog verzonden.

Wil je dat ingeroosterde e-mailings worden geannuleerd? Neem dan contact
op met onze supportafdeling via
[support@copernica.com](mailto:support@copernica.com).

Onze excuses voor de ontstane overlast. Meer informatie volgt zodra meer
bekend is over deze storing.

**Update:** Meer informatie over de gevolgen van de stroomstoring bij
Leaseweb lees je op het
[liveblog](https://www.copernica.com/nl/blog/liveblog-storing-datacentrum-achter-de-schermen-bij-copernica).

**Update, 1 november:** [De applicatie draait weer als
gebruikelijk](http://www.copernica.com/nl/blog/gevolgen-stroomstoring-leaseweb-verholpen).
