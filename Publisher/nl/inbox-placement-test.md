# Inbox placement test

Naast de reguliere e-mailstatistieken kun je in Copernica ook inzicht vergaren in je prestaties door een **inbox placement 
test** doen. Hierbij wordt getest bij welke providers een mailing in de inbox terecht komt en waar de deliverability extra 
aandacht verdient. Copernica biedt deze functionaliteit aan in samenwerking met [250ok](https://250ok.com/email-deliverability/seedlist-based-inbox-monitoring-right-way/.).   

Voor de test wordt een gewogen *seedlist* gemaakt op basis van de mailadressen in jouw account. 
Dit houdt in dat er een lijst wordt gemaakt van automatisch gemonitorde adressen met dezelfde verhouding aan 
e-mailclients (Hotmail, Gmail, etc.) als de profielen in jouw account. Vervolgens wordt de mailing verstuurd 
naar deze adressen en wordt er een rapport opgesteld waarin staat hoe je mailing heeft gepresteerd bij de
verschillende providers. Dit duurt ongeveer een uur. Hierna heb je inzicht in je deliverability in combinatie 
met de template in kwestie.  

De test is beschikbaar in zowel de Publisher de Marketing Suite. In Publisher vind je hem onder *Document* 
in het tabblad *Emailings* en in de Marketing Suite is hij te vinden in de *Email Designer* onder *Tools*. 
De resultaten zijn vooralsnog alleen inzichtelijk in de Marketing Suite onder 'Inbox Placement'.  

Let wel dat er voor een inbox placement test kosten in rekening worden gebracht.
