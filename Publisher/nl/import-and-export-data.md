Gebruik je al een extern CRM-systeem of een ander pakket om je
relatiegegevens op te slaan? Met de verschillende [integraties van
Copernica](./integrations.md "integraties")
of onze [SOAP API](./soap-api-documentation.md "SOAP API")
zet je gegevens van je huidige systeem makkelijk over naar Copernica. Of
wil je graag aan je collegaâ€™s laten zien welke relaties hebben
doorgeklikt in je laatste [e-mailing](./view-detailed-reports.md "e-mailing")?
Exporteer dan de gewenste gegevens uit Copernica naar een overzichtelijk
bestand voor verdere analyse.

Je gegevens importeren in Copernica
-----------------------------------

![Je gegevens importeren in
Copernica](../images/nl-importeer.png "Je gegevens importeren in Copernica")

Wanneer je relatiegegevens importeert, vult Copernica de gegevens in de
juiste databasevelden in. Zo weet je dat je reeds bestaande gegevens,
meteen op de juiste plek binnen Copernica staat.

Heb je zelf geen tijd om een import uit te voeren? Dan kan je instellen
dat de software dit automatisch voor je doet. Dat kan zowel dagelijks,
wekelijks, maandelijks en zelfs jaarlijks. Geef aan of je gegevens
afkomstig zijn van je eigen computer of vanaf een weblocatie (HTTP,
HTTPS, FTP of FTPS) en Copernica doet de rest. Alle standaard
bestandsformaten importeer je eenvoudig naar Copernica.

Exporteren vanuit de software
-----------------------------

![Exporteren vanuit de
software](../images/nl-exporteer.png "Exporteren vanuit de software")

Net als het importeren van gegevens, exporteer je in slechts enkele
stappen de gewenste gegevens uit Copernica. Geef aan welke velden je
graag terugziet in je exportbestand, selecteer een bestemming voor je
export en je bent klaar om te exporteren.

Wil je de export op vaste tijdstippen herhalen? Dan kan je deze
inroosteren. Stel bijvoorbeeld in dat je om de week een export van je
campagneresultaten in je inbox ontvangt.

Automatisch gegevens uitwisselen met SOAP API
---------------------------------------------

Wist je dat je met de [SOAP
API](./soap-api-documentation.md "SOAP API")
van Copernica automatisch de uitwisseling van gegevens laat verlopen
tussen Copernica en je eigen CMS-, CRM-systeem of webshopplatform?
Copernica beschikt over een krachtige SOAP API waarmee je vanuit je
externe systeem, alle functies van Copernica kan inzetten. Inclusief het
importeren en exporteren van data.

Met de SOAP API synchroniseer je namelijk de gegevens tussen Copernica
en je externe applicatie(s). Dat bespaart je de moeite van elke keer
weer je data handmatig te importeren in Copernica en vice versa.
[Meer weten over de SOAP API van
Copernica?](./soap-api-documentation.md "Meer weten over de SOAP API")
