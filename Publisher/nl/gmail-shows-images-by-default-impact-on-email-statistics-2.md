Eerder schreef ik op dit blog over het feit dat Gmail zijn servers
gebruikt als [proxy voor het tonen het tonen van
afbeeldingen](http://www.copernica.com/nl/blog/gmail-toont-afbeelding-standaard-gevolgen-voor-statistieken "Gmail toont afbeelding standaard, gevolgen voor statistieken")
en de gevolgen daarop voor e-mailstatistieken. In een notendop betekent
deze nieuwe werkwijze dat e-mailmarketeers voor de meeste
Gmail-gebruikers nu wel het unieke aantal, maar niet het totale aantal
impressies kunnen meten.

In reactie op deze blogpost kwam een vraag binnen of deze nieuwe
werkwijze ook gevolgen heeft voor gegevens met betrekking tot
geolocatie. Om die vraag gelijk te beantwoorden: ja dat heeft het. En nu
we het er toch over hebben, is het gelijk de moeite te waard om aan te
stippen dat de nieuwe manier van het laden van afbeeldingen (nog) niet
op alle Gmail-gebruikers van toepassing is.

Geolocatie
----------

Wie naar de statistieken van zijn e-mails kijkt, krijgt een overzicht
van de locatie waar e-mails worden geopend. Om deze gegevens te tonen,
kijkt Copernica naar de locatie vanwaar afbeeldingen werden gedownload.
Als een gebruiker dat doet uit bijvoorbeeld Amsterdam, kan je op het
kaartje in de statistieken zien dat de provincie Noord-Holland groen
gekleurd wordt.

![Screenshot uit statistieken
Copernica](articlesblog/copernica-gmail.png "Screenshot uit statistieken Copernica")

Nu dat downloaden bij Gmail-gebruikers echter in veel gevallen door de
servers van Google wordt gedaan, wordt de locatie van die proxy’s
getoond op de kaart.

Hieronder zie je statistieken voor een e-mail, die twee keer vanaf
dezelfde computer werd geopend. Een keer verstuurde ik de mail naar een
@copernica.com-adres, en opende hem met Outlook 2003. Daarna stuurde ik
de mail nog een keer naar een @gmail.com-adres, en opende het document
met de bijhorende webapplicatie.

[![](articlesblog/geo-copernica.png)](articlesblog/geo-locatie-groot.png "Klik voor grotere versie (opent in nieuw scherm")

Zoals je ziet geven de statistieken nu twee verschillende locaties aan.
Hoewel de e-mail beide malen vanuit Amsterdam werd geopend, is dit door
de tussenkomst van Google in de geolocatie-gegevens niet terug te zien.
Omdat Googles servers in Sillicon Valley staan, is aan de statistieken
nu ook Californië toegevoegd.

Desktopclients en niet-Gmail-apps
---------------------------------

In een reactie op de [vorige blogpost over dit
onderwerp](http://www.copernica.com/nl/blog/gmail-toont-afbeelding-standaard-gevolgen-voor-statistieken "Gmail toont afbeelding standaard, gevolgen voor statistieken"),
wees Tiuri de Jong van
[TriMM](https://www.copernica.com/nl/partners/profile/7035472 "Partnerprofiel van TriMM")
ons er verder op dat de nieuwe manier waarop Gmail afbeeldingen in
inkomende e-mails afhandelt niet voor alle gebruikers opgaat.

“Voor zo ver wij weten (treedt Gmail niet op als proxy) als een
ontvanger de e-mail opent vanuit een desktopclient, of een e-app die
mail ophaalt via pop of imap,” zegt De Jong terecht.

Met andere woorden: Google past zijn nieuwe werkwijze momenteel
momenteel alleen toe bij mensen die Gmails webapplicatie of officiële
mobiele app gebruiken. En in het laatste geval alleen als de app
recentelijk is geüpdatet. Voor ontvangers die de app nog niet bijwerkten
en een e-mail openen op hun telefoon is de [nieuwe
werkwijze](https://www.copernica.com/nl/blog/gmail-toont-afbeelding-standaard-gevolgen-voor-statistieken "Gmail toont afbeeldingen standaard, gevolgen voor statistieken")
dus niet van toepassing.
