# Hoe zet je een A/B-tests of split-run op?

## Verschil A/B-test of split-run 
Met een A/B-test kun je twee documenten of templates met elkaar vergelijken. De bestemming zal in twee groepen gesplitst worden om zo te kijken welk document of template het beste presteert. In het verzendscherm is de verdeling van de twee groepen standaard 50/50. Met een slider kan je deze verdeling aanpassen.

Met een split-run kun je twee of meerdere mailings met elkaar vergelijken die naar een beperkt deel van de verzendselectie worden verzonden. De beste mailing wordt vervolgens automatisch naar het resterende deel van de verzendselectie verzonden.Je kunt tot 5 verschillende groepen gebruiken.

De statistieken van de losse groepen zijn terug te vinden in de [resultaten-module](https://ms.copernica.com/#/results/sentmailings).

## Versturen van een A/B test of split-run
Zorg eerst dat je de verschillende templates of documenten klaar hebt staan.
Geef deze onderscheidende namen, bijvoorbeeld mailing A, mailing B, zodat je later goed kunt terugzien welke template of document het meest succesvol was.

Om een A/B test of split-run te versturen kies je binnen je [(mini)selectie](https://ms.copernica.com/#/profiles/) voor **Mailing versturen**. 
Vanuit een template of document maak je gebruik van de optie **Bulkmailing** onder de knop **Verzendopties** in de toolbar.

## Type mailing
Er zijn drie verschillende type mailings:
- Reguliere mailing
- A/B-test
- Split-run

**Reguliere mailing**  
Met een reguliere mailing kun je een template of document naar de gehele bestemming sturen.

**A/B-test**  
Met een A/B-test kun je twee templates of documenten met elkaar vergelijken. De bestemming zal in twee groepen gesplitst worden om zo te kijken welk document of template het beste presteert.

Standaard staat er een verdeling van 50% (groep A) en 50% (groep B) ingesteld. Om dit percentage te wijzigen sleep je de slider tussen de twee groepen.

**Split-run**   
Met een split-run kun je twee of meer mailings met elkaar vergelijken die naar een beperkt deel van de verzendselectie worden verzonden. De beste mailing wordt vervolgens automatisch naar het resterende deel van de verzendselectie verzonden.

Bij een split-run staat de verdeling van de groepen standaard op 25% (groep A), 25% (groep B) en 50% (definitieve groep) ingesteld. Ook hier is het mogelijk om met de slider de grootte van de groepen aan te passen. 

Je kunt tot 5 verschillende groepen toevoegen aan je split-run.

## Groepen instellen
Bij een A/B-test of split-run krijg je de optie om per groep een template of document te kiezen. Deze groepen worden verzonden op het ingestelde tijdstip van de mailing.

## Definitieve groep instellen (split-run)
Split-runs bestaan naast minimaal twee groepen ook uit een definitieve groep. Dit is de groep waar, op basis van de ingestelde vergelijking, het resterende deel van de mailing naartoe wordt verzonden.  

De volgende vergelijksmogelijkheden zijn beschikbaar:
- De meeste impressies
- De meeste unieke impressies
- De meeste kliks
- De meeste unieke kliks
- Eigen javascript

### Voorbeeld
In onderstaand voorbeeld ontvangt het resterende deel van de verzendselectie (50%) het template of document die in de afgelopen drie uur de meeste unieke impressies heeft geregistreerd.
![Voorbeeld van definitieve groep](../images/nl/definitievegroep.png)
