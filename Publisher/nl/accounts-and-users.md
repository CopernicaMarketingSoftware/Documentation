# Gebruikersbeheer

Het kan voorkomen dat je op een bepaald moment je gegevens wilt wijzigen.
Denk bijvoorbeeld aan je bedrijfsnaam of je inloggegevens. Je kunt dit 
gemakkelijk doen op deze website in het Copernica dashboard.
Tegelijkertijd kun je ook nieuwe inloggegevens aanmaken en bepalen wie 
toegang heeft tot een bepaald account.

De interface is gebouwd met inachtneming van het feit dat Copernica veel 
met partners werkt. Denk aan reclamebureaus of tekstschrijvers die op hun
beurt andere gebruikers ondersteunen bij het inzetten van Copernica. Al 
deze partners hebben op meerdere manieren toegang nodig tot de software.
Bijvoorbeeld omdat ze de software zelf gebruiken en tegelijkertijd mee 
moeten kijken met hun klanten. In het gebruikersbeheer is daarom 
onderscheid gemaakt tussen "gebruikers", "accounts" en "bedrijven". 
Je kunt op de volgende manieren toegang verlenen aan een andere 
gebruiker:

* Een gebruiker kan toegang krijgen tot de API;
* Een gebruiker kan toegang krijgen tot de gebruikersinterface;
* Een gebruiker kan (mede)beheerder van een account worden;
* Een gebruiker kan huisstijlbewaker zijn. 

In onderstaande driehoeksverhouding is te zien dat er meerdere constructies
opgezet kunnen worden. Een partner kan bijvoorbeeld een account aanmaken
en daarvoor betalen door middel van een Copernicalicentie. Vervolgens 
kunnen de medewerkers van een partner ook toegang krijgen tot het account.
Het is ook mogelijk om een extern persoon toegang te verlenen tot een 
account. Dit soort relaties maak je gemakkelijk aan in het gebruiksbeheer, 
waar alles overzichtelijk wordt gepresenteerd.

![Accounts en bedrijven](../images/accounts-users-nl.png)
