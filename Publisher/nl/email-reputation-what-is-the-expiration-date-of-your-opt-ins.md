# E-mailreputatie verloopdatum

Als het goed is heb je jouw zaken goed geregeld en verstuur je alleen
e-mailings aan mensen die zich daarvoor hebben ingeschreven. Misschien
heb je zelfs voor een double opt-in gekozen om er 100 procent zeker van te zijn
dat jouw ontvangers wel echt zitten te wachten op jouw berichten.

Maar hoewel je dan netjes aan de Code E-mail voldoet,
is dit niet genoeg om te voorkomen dat je op een gegeven moment als
spammer wordt gemarkeerd. Een opt-in is namelijk niet onbeperkt
houdbaar. Denk daarom aan je [e-mailreputatie](./how-to-build-up-your-email-reputation.md)
en vraag je abonnees na verloop van tijd hun opt-in te verlengen.

## Interesses veranderen

![E-mailreputatie: wat is de houdbaarheid van een
opt-in?](http://vicinity.picsrv.net/127/0/112876/houdbaarheid.png "E-mailreputatie: wat is de houdbaarheid van een opt-in?")Iemand
die zich een tijd geleden inschreef voor je nieuwsbrief zit daar nu
misschien niet meer op te wachten. Mensen veranderen, en hun interesses
ook. Misschien zijn ze in een ander werkgebied gaan werken, misschien
begonnen ze ooit iets te enthousiast aan een nieuwe hobby of misschien
verloren ze wel gewoon interesse.

Er zijn verschillende redenen te bedenken waarom een opt-in zijn
houdbaarheid heeft verloren. En niet alleen heeft het weinig zin om
iemand te bestoken met e-mails waar hij niet op zit te wachten, het kan
op de lange termijn ook schadelijk zijn voor je e-mailreputatie.

## Verlopen opt-ins zorgen voor lagere open rates

Mensen die niet meer geïnteresseerd zijn in je e-mails, nemen niet
altijd de moeite om zich er ook voor af te melden. Resultaat is dat ze
na verloop van tijd ongeopend worden weggegooid. Nou is dat op zichzelf
al niet goed voor je
[zendreputatie](http://www.marketingfacts.nl/berichten/20091007_ontvangers_bepalen_verzendreputatie),
maar het kan nog erger: dat ontvangers je e-mails op een gegeven moment
markeren als spam.

## Een opt-in vandaag is de spamtrap van morgen

Om spammers te identificeren maken veel e-mailproviders bovendien
gebruik van zogenaamde
[spamtraps](./mind-your-email-reputation-watch-out-for-spam-traps.md).
Dit zijn e-mailadressen die worden aangemaakt, puur en alleen om te
kijken of ze worden gebruikt voor
[harvesting](http://en.wikipedia.org/wiki/Email_address_harvesting).

In sommige gevallen worden hier ook verlopen e-mailadressen voor
gebruikt. Als iemand zich een tijd geleden dus inschreef voor jouw
e-mailings, maar in de tussentijd van provider (of van werkgever)
veranderde kan het dus zomaar zijn dat zijn e-mailadres in een spamtrap
verandert.

Hoe herken je een verlopen opt-in?
----------------------------------

Er zijn verschillende manieren op een verlopen opt-in te herkennen.
Waarschijnlijk monitor je jouw e-mailstatistieken al op zaken als:

-   [Bounces](http://www.copernica.com/nl/over-ons/nieuws/het-verschil-tussen-hard-bounce-en-soft-bounces)
-   [Spamklachten](./list-unsubscribe-header-a-reputation-improving-email-header.md)
-   En de meest voor de hand liggende:
    [opt-outs](http://www.copernica.com/nl/over-ons/nieuws/opt-out-hou-je-klant-niet-tegen)

Daarmee ondervang je al een groot deel van je verlopen opt-ins, maar een
bijkomende manier om ze te herkennen is door te letten op de open rate.
Als je ziet dat iemand jouw e-mailings al een hele tijd niet meer heeft
geopend, kan dat een teken zijn dat die persoon niet (meer)
geïnteresseerd is in jouw e-mails.

Je verzendlijst zuiveren
------------------------

Stuur personen die jouw e-mailings al een tijd niet meer hebben geopend
daarom een mail, waarin je ze vraagt of ze nog wel geïnteresseerd zijn
in je berichten. Geef ze daarin de keuze hun inschrijving te verlengen,
of om zichzelf uit te schrijven.

Stuur bij geen reactie een herinnering. Na de herinnering nog steeds
geen reactie? Beschouw dit als een opt-out en haal deze persoon uit je
verzendlijst.

Onnatuurlijk
------------

Als marketeer wil je met je mailings natuurlijk zo veel mogelijk mensen
bereiken. Het voelt daarom misschien wat onnatuurlijk om je verzendlijst
op deze manier actief te verkleinen. Vergeet dan niet dat het allemaal
voor het goede doel is: beter één persoon die je mailings leest, dan
twee die hem ongeopend weggooien. Of ze markeren als spam.

### Bekjik ook

-   [Opt-in & double opt-in: vraagt u om
    toestemming?](http://www.copernica.com/nl/over-ons/nieuws/opt-in-double-opt-in-vraagt-u-om-toestemming "Opt-in & double opt-in: vraagt u om toestemming?")
-   [E-mailreputatie: hoe bouw je dit
    op?](./how-to-build-up-your-email-reputation.md "E-mailreputatie: hoe bouw je dit op?")
-   [De nieuwe Code E-mail: wat betekent dit voor
    mij?](http://www.copernica.com/nl/over-ons/nieuws/de-nieuwe-code-e-mail-wat-betekent-dit-voor-mij "De nieuwe Code E-mail: wat betekent dit voor mij?")
-   [Verlaag je spamrating: enkele
    aandachtspunten](./reduce-your-spam-rating-some-focus-points.md "Verlaag je spamrating: enkele aandachtspunten")
-   [Het verschil tussen hard bounce en soft
    bounces](http://www.copernica.com/nl/over-ons/nieuws/het-verschil-tussen-hard-bounce-en-soft-bounces "Het verschil tussen hard bounce en soft bounces")
-   [List-unsubscribe header: een reputatieverbeterende
    e-mailheader](./list-unsubscribe-header-a-reputation-improving-email-header.md "List-unsubscribe header: een reputatieverbeterende e-mailheader")
-   [Opt-out: Hou je klant niet
    tegen!](http://www.copernica.com/nl/over-ons/nieuws/opt-out-hou-je-klant-niet-tegen "Opt-out: Hou je klant niet tegen!")
