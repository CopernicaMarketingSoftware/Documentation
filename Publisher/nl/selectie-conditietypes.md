Selecties in Copernica hebben altijd een of meerdere condities. Een
profiel wordt opgenomen in een selectie als deze aan alle condities
voldoet (EN condities), of aan een van de condities (OF condities). Je
kan oneindig veel condities toevoegen aan selecties. Er zijn
verschillende conditietypes beschikbaar.

Een selectie maak je op profielen, subprofielen (miniselectie) of een
andere selectie (subselectie). Een selectie kan meerdere voorwaarden
bevatten (EN selectie) of kijken naar losse voorwaarden gelijktijdig (OF
selectie). \
\
 Je kan bij het maken van selecties kiezen uit een groot aantal
conditietypen. Onderstaand worden deze beknopt toegelicht.

![](selectionstypes.png)

Afbeelding: bij het maken van een selectiecondities kies je het
conditietype

### Check op datum

Vergelijk de waarde van een (datum)veld met een periode die je hier
specificeert. Hiervoor kan een vaste periode, een variabele periode of
een combinatie van beiden worden gebruikt.

Gebruik een variabele datum als je profielen wil selecteren aan de hand
van een datumveld, gerelateerd aan de huidige datum. Bijvoorbeeld:
selecteer profielen die 1 jaar geleden een product hebben gekocht.

### Check op veldwaarde

Profielen selecteren op basis van de waarde van een databaseveld

Dit selectietype heeft ruwweg twee mogelijkheden:

1.  Profielen kunnen worden geselecteerd op basis van de waarde in een
    specifiek veld. 
2.  Profielen kunnen worden geselecteerd door de waarde in twee velden
    met elkaar te vergelijken.

Gebruik een numerieke vergelijking wanneer je numerieke waarden of
velden met elkaar vergelijkt.

### **Resultaten campagnes**

Gebruik deze selectieregel wanneer je profielen wilt selecteren die een
bepaalde mailing of een specifiek document hebben ontvangen of hierbij
een bepaald resultaat hebben (bijvoorbeeld, er is geklikt op een
specifieke link).

Dit kan betrekking hebben op 

-   e-mailcampagnes
-   sms-mailings
-   fax-mailings

Let op, dit conditietype is erg zwaar om uit te voeren. Wanneer je een
conditie niet meer nodig hebt, verwijder of deactiveer deze dan.

### Selecteer dubbele of unieke profielen

Met dit selectietype kan je profielen selecteren die meerdere keren
voorkomen, of profielen die juist een enkele keer voorkomen in de
database.\
 Er zijn verschillende wijzen waarop je deze dubbele en enkele profielen
kunt filteren.

-   Kies eerst welke profielen je wilt opnemen in de selectie.
-   Kies vervolgens een veld met een unieke waarde (zoals klantnummer)
    of meerdere velden die gecombineerd uniek zijn (bijvoorbeeld
    postcode en huisnummer).

Je kan dit selectietype gebruiken om je database te ontdubbelen, of
dubbele profielen actief uit te sluiten van je nieuwsbriefselectie.

### Check op interesse

Selecteer profielen die een bepaalde [interesse](#) hebben. Bijvoorbeeld
'patat' of 'pannekoeken'.

### Check op resultaten enquetes

Met dit selectietype kan je relaties selecteren die wel of geen enquête
hebben ingevuld en verzonden. Bijvoorbeeld om hen te bedanken of een
herinnering te sturen. Net als met selecties gebaseerd op
campagneresultaten kan je aangeven of de invuller een profiel,
een subprofiel of een van de twee moet zijn geweest, en de periode
waarin de enquête was ingevuld.

### Check op inhoud andere selectie

Gebruik deze selectie conditie om in de selectie

-   alleen profielen op te nemen die ook in een andere selectie
    voorkomen;
-   alle profielen uit een andere selectie uit te sluiten.

Bijboorbeeld om profielen die zijn opgenomen in een hardbounce selectie
actief te weren uit de nieuwsbriefselectie.

### Check op basis van eerdere exports

Gebruik dit selectietype om profielen te selecteren die zijn
geëxporteerd gedurende een bepaalde periode.

### Sorteren en selecteren van profielen

Gebruik deze selectie conditie om een opgegeven aantal profielen
alfanumeriek te selecteren.

[Uitgebreide uitleg bij dit type
conditie](https://www.copernica.com/nl/ondersteuning/selectieconditie-sorteren-en-selecteren-van-sub-profielen)

### Check op wijziging

Gebruik deze selectie om profielen te selecteren die zijn aangemaakt of
gewijzigd gedurende een specifieke periode.

Kies de gebeurtenis waarop je de selectie wilt baseren, en definieer
vervolgens de periode waarin de wijziging moet hebben plaatsgevonden.

### Check op miniselectie

Gebruik dit selectietype om profielen te selecteren op basis van (het
aantal) subprofielen in een miniselectie. Een miniselectie is een filter
op subprofielen in een collectie.

Door middel van deze selectie kan je bijvoorbeeld een selectie maken met
klanten die minimaal 5 producten hebben gekocht.

### Check op contactgeschiedenis

Selecteer profielen waarmee een bepaald contact is geweest, of met wie
nog contact moet worden gelegd. Bijvoorbeeld om alle contacten te
selecteren die deze week gebeld moeten worden.

 
