Iemand die een commerciële e-mail ontvangt, heeft de verzender permissie
gegeven om de mail aan hem te versturen. Hij heeft zich bijvoorbeeld
aangemeld via een formulier op een website. Wil hij of zij geen e-mails
meer ontvangen, dan moet de gewenste uitschrijving snel en gemakkelijk
verlopen. Copernica biedt verschillende methodes om opt-in en opt-out
aan te bieden.

### Opt-in via inschrijfformulieren

Met Copernica maak je snel en eenvoudig inschrijfformulieren. Het
inschrijfformulier plaats je bijvoorbeeld binnen een iframe op je eigen
bedrijfswebsite. Wanneer het formulier is ingevuld en verzonden, wordt
automatisch een nieuw profiel aangemaakt in de gekoppelde database.

### Dubbele opt-in

In een dubbele opt-in procedure verstuur je na een aanmelding eerst een
e-mail naar het opgegeven adres, waarin je persoon in kwestie vraagt de
aanmelding te bevestigen. Pas nadat een ontvanger via de mail heeft
bevestigd, is hij daadwerkelijk aangemeld. Zo weet je altijd zeker dat
een aanmelding is gedaan met een bestaand e-mailadres, en dezelfde
persoon is als degene die het formulier heeft ingevuld (en niet een een
of andere grappenmaker).

### Opt-out via uitschrijflink

Het opnemen van een uitschrijfmogelijkheid commerciële in e-mails is
verplicht. Copernica biedt een aantal methodes voor het toevoegen van
een dergelijk link in de e-mail.

### Uitschrijftag

De uitschrijflink voeg je snel en eenvoudig toe met de invoegcode
{unsubscribe}. Met de uitschrijfopties die je instelt op de database
waaraan je de mailing gaat richten, zorg je ervoor dat het
uitschrijfverzoek correct wordt verwerkt in de database.

`<a href="{unsubscribe}">Klik hier om je uit te schrijven voor deze nieuwsbrief</a>`

Een uitschrijving via de uitschrijftag is definitief. De uitschrijving
wordt verwerkt zodra de ontvanger er op klikt (ook de nieuwsgierige
'what does this button do' persoon).

### Uitschrijf- en wijzigformulier

Wanneer je meerdere nieuwsbrieven verstuurt waar men zich op kan
abonneren, kan je kiezen voor het maken van een wijzigformulier. Met
zo'n formulier kan iemand bijvoorbeeld zijn interesses wijzigen of laten
weten de nieuwsbrief voortaan minder vaak (of vaker) te willen
ontvangen. Bij een uitschrijving kan je vragen om een reden van
uitschrijving. Als een ontvanger geen reden kan bedenken, kan hij de
uitschrijving eenvoudig annuleren.

### Automatisch verwerken van spamklachten

Sommige ontvangers gebruiken geen uitschrijflink. Zij drukken gewoon op
DIT IS SPAM!! Dat is niet zo fraai van ze. Doerakken! Gelukkig sturen
sommige ISP's (waaronder Hotmail) ons een berichtje wanneer een
ontvanger de SPAM-knop heeft gebruikt. Dit wordt vervolgens automatisch
verwerkt volgens het ingestelde [uitschrijfgedrag van de
database](https://www.copernica.com/nl/ondersteuning/helpdocumentatie/uitschrijfgedrag-instellen-op-database-of-collectie "Uitschrijfgedrag instellen op database of collectie"),
zodat deze onorthodoxe afmelder in het vervolg geen e-mails meer van jou
ontvangt.
