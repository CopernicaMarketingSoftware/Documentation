Het kan gebeuren dat je een selectie per ongeluk op de verkeerde plaats
aanmaakt. Gelukkig kan je een selectie eenvoudig verplaatsen naar een
andere locatie. Ook kan je selecties kopieren. Dit is handig wanneer je
meerdere selecties wilt aanmaken die onderling nauwelijks van elkaar
verschillen.

Je kan selecties kopieren en verplaatsen vanuit het tabblad *Kopieren of
verplaatsen* bij de selectie (Profielen \> Databasebeheer \> **Selecties
beheren**)

Het kopiÃ«ren of verplaatsen van (mini)selecties heeft geen effect op de
daadwerkelijk inhoud van de database; er gaan geen (sub)profielen
verloren.

![](../images/copyormoveselection.png)

Kies welke actie je wilt uitvoeren

Selectie kopieren
-----------------

Met deze functie maak je een exacte kopie van de selectie. Nadat je de
kopie hebt gemaakt, kan je de kopie direct verder bewerken. Dit heeft
geen invloed op het origineel.

-   Desgewenst kan je de subselecties die onder het origineel hangen
    meekopieren.
-   De naam van de kopie moet uniek zijn. Er mag nog geen selectie
    bestaan met dezelfde naam.
-   De selectie kan naar elke gewenste locatie worden gekopieerd binnen
    dezelfde database.

Selectie verplaatsen
--------------------

Een selectie kan worden verplaatst naar een andere locatie.

-   Kies de nieuwe locatie voor de selectie.
-   Let op, als de selectie subselecties heeft, worden alle subselecties
    meeverplaatst.

### Miniselecties kopieren en verplaatsen

Omdat miniselecties maar op een niveau kunnen worden aangemaakt, kunnen
miniselecties alleen worden gekopieerd (en niet verplaatst). Het is niet
mogelijk om een miniselectie te kopieren of te verplaatsen naar een
andere collectie.

### Selecties met referenties

Als de selectie die je kopieert of verplaatst referenties heeft naar
andere selecties, controleer dan goed of deze referenties nog werken op
de nieuwe locatie.
