# Prodcutupdate 05-03-2021

## Inloggen via Marketing Suite
* Veel van onze gebruikers loggen in via de subdomeinen publisher.copernica.com of publisher.copernica.nl. Deze subdomeinen zijn verouderd en worden uitgefaseerd. We raden je daarom aan om vanaf nu in te loggen via Marketing Suite (ms.copernica.com). Vanuit Marketing Suite zijn alle Publisher- en nieuwe modules van de Copernica-software beschikbaar. 

## Naamswijziging nieuwe modules
Er zijn enkele naamswijzigingen doorgevoerd in het Marketing Suite-menu. Je vindt onze nieuwe modules onder ‘HTML-templates’, ‘Vormgeving - CSS’ en ‘Vormgeving - XSLT’. Deze modules waren eerder zichtbaar in het menu-item 'Klassiek' onder de namen ‘Templates’, ‘Style’ en ‘XSLT’.

## Documentatiemodule live
De documentatie was al eerder zichtbaar op www.copernica.com. Nu is deze ook inzichtelijk binnen Marketing Suite. Zo vind je de informatie die je nodig hebt zonder Marketing Suite te hoeven verlaten.

## Marketing Suite
* De personalisatie-instellingen uit Publisher zijn aan de module voor HTML-templates toegevoegd. Hierdoor kun je als gebruiker de taal en tijdzone instellen die je voor Smarty-variabelen gebruikt. Je vindt deze optie in de onderste balk van het document onder 'Personalisatie-instellingen'.
* Bij het gebruik van foutieve HTML- of Smarty-code krijg je nu binnen HTML-templates een foutmelding te zien.
* De standaardhoogte van een tekstblok binnen HTML-templates is vergroot. Zo heb je meer ruimte om teksten te bewerken.
* In het configuratiemenu van miniselecties heb je nu de optie om een miniselectie te kopiëren.
* Het is nu mogelijk om in de mediabibliotheek van een HTML-template meerdere afbeeldingen of bestanden tegelijk toe te voegen.
* Notificaties bevatten nu de naam van het account waaruit de notificatie verzonden is. Dat is met name handig voor gebruikers die toegang hebben tot meerdere accounts. 
* Bugfix: De grootte van een document wordt nu altijd ingeladen in de HTML-template-module.
* Bugfix: na het verwijderen van een subprofiel wordt de pagina nu automatisch ververst.
* Bugfix: bij het verplaatsen, hernoemen, archiveren of verwijderen van een template wordt de lijst met templates nu automatisch ververst. 
* Bugfix: het is nu mogelijk om meerdere selecties achterelkaar te verwijderen zonder dat de pagina zelf ververst dient te worden.
* Bugfix: het archiveren van selecties is nu ook mogelijk wanneer er een bovenliggende selectie aanwezig is.
* Bugfix: in de Support-module is het weer mogelijk om te zoeken binnen tickets.

## Notificaties
* Je kunt nu instellen dat je een notificatie wilt ontvangen zodra de content van je externe feed niet beschikbaar is. Dat kan bijvoorbeeld nodig zijn wanneer je server veel verkeer ontvangt. 
* Bugfix: Er is een probleem opgelost waarbij de notificatie voor het vastlopen van een import onterecht verstuurd werd. Die notificatie wordt nu enkel verstuurd wanneer er hierbij daadwerkelijk een fout optreedt.

## API
* We hebben de mogelijkheid toegevoegd om uitschrijvingen van een specifieke Marketing Suite-mailing op te vragen. Je kunt deze gegevens opvragen op basis van een verzonden mailing of alle ontvangers gedurende een bepaalde periode.
