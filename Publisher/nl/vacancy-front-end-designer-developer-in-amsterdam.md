Het ontwikkelteam van Copernica is op zoek naar creatieve designers en
developers.

Als front-end designer zul je je vooral bezig gaan houden met de
ontwikkeling van de interface van ons belangrijkste product: de
MarketingSuite. Dit is de opvolger van ons bestaande product Publisher,
waar duizenden marketeers wereldwijd dagelijk hun (e-mail)
marketingcampagnes mee inregelen.

Het hart van de MarketingSuite is de drag and drop email template
editor, waarmee gebruikers zonder kennis van HTML hun eigen email
templates kunnen opmaken en versturen.

Naast de MarketingSuite zul je komen te werken aan een heel scala aan
producten zoals MailerQ, SMTPeter, Yothalot. Het is -kortom- allemaal
erg gevarieerd ook nog.

Je zult meehelpen aan de ontwikkeling van dashboards, widgets,
rechttrekken en verschuiven van pixels. Onze website kan ook wel een
nieuw jasje gebruiken. Je komt te werken in een klein team van
developers en designers en krijgt kleine en grote projecten voor je
kiezen, waarvoor je zoveel mogelijk eigen verantwoordelijkheid draagt.

### Herken jij jezelf in de volgende profilering? {#herken-jij-jezelf-in-de-volgende-profilering?}

-   Je bent zelfstandig, houdt van een uitdaging en schrijft goed
    georganiseerde code.
-   Oog voor detail. Eelt op je vingertoppen.
-   Je bent op hoogte van de laatste designtrends.
-   Je hebt ervaring met de ontwikkeling van gebruikvriendelijke single
    page applications.
-   Je hebt ruime ervaring met HTML5/CSS3+LESS/Javascript/JQUERY
    enzovoorts.
-   Enige ervaring met andere talen, zoals PHP en C++ zijn natuurlijk
    mooi meegenomen. Maar geen vereiste.
-   We werken voornamelijk op Linux bakken, maar we zijn evt. wel bereid
    om een OSX voor je neer te zetten.
-   Kennis en ervaring met DTP (Adobe Indesign) is een pre.

### Waarom Copernica? {#waarom-copernica?}

Copernica is gevestigd op vijf minuten loopafstand van het Centraal
Station. Uitzicht op het IJ. Lunch wordt dagelijks voor je geregeld.
Flexibele werktijden. Borrels. Salaris. Teambuilding dingen (ook naar
het buitenland). Alleen maar leuke collega's.

### Reageren? {#reageren?}

Stuur je sollicitatie naar
[jobs@copernica.com](<mailto:jobs@copernica.com>). Voor vragen over deze
vacature kan je contact opnemen met Ralf van Heumen via telefoonnummer
020-2081125.

Acquisitie wordt niet op prijs gesteld.
