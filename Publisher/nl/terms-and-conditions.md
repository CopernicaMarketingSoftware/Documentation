Prijs en voorwaarden {.title}
--------------------

Deze voorwaarden zijn van toepassing op Copernica Marketing Software.
Als Opdrachtgever van Copernica Marketing Software verklaar je kennis te
hebben genomen van de inhoud van deze voorwaarden, en ga je akkoord met
deze voorwaarden.

Artikel 1 {.title}
---------

Copernica Marketing Software, hierna genoemd 'de applicatie', is een
webapplicatie ontwikkeld door Copernica BV voor het maken van campagnes
met e-mail, webpagina's, sms en PDF.

Artikel 2 {.title}
---------

De Opdrachtgever doet geen poging, in wat voor vorm dan ook, om de
applicatie, of delen van de applicatie openbaar te maken, te
vermenigvuldigen, te kopiëren, na te maken, in de meest brede zin van
het woord.

Artikel 3 {.title}
---------

De Opdrachtgever zal de applicatie alleen gebruiken voor eigen
doeleinden. Onder 'eigen doeleinden' wordt in geen geval verstaan​​: het
beheren en/of gebruiken van lijsten met contactgegevens, waarbij de
lijsten niet de eigen, maar een andere organisatie toebehoren. Ook het
opstellen en/of verzenden van documenten met een andere huisstijl dan
die van de eigen organisatie is niet toegestaan.

Artikel 4 {.title}
---------

De Opdrachtgever kan persoonlijke inloggegevens registreren voor
individuele medewerkers. Deze individuele gebruikers krijgen met deze
persoonlijke inlogcodes toegang tot de applicatie. Opdrachtgever zorgt
ervoor dat een persoonlijke inlogcode kan worden teruggevoerd naar een
individuele persoon; een algemene inlognaam, zoals 'beheerder' is niet
toegestaan. De Opdrachtgever zorgt ervoor dat de persoonlijke
inloggegevens met zorg worden behandeld, en onder geen beding in handen
van derden vallen. Indien inloggegevens onverhoopt toch in handen van
derden terecht komen, of wanneer een medewerker niet langer onder
contract staat bij Opdrachtgever, dan zal de Opdrachtgever zo spoedig
mogelijk Copernica hiervan op de hoogte brengen, zodat de inloggegevens
kunnen worden geblokkeerd.

Artikel 5 {.title}
---------

Deze overeenkomt heeft een duur van 6 maanden en gaat meteen in. Na deze
periode wordt de overeenkomst automatisch verlengd voor een periode van
12 maanden. Het contract kan worden opgezegd met een ondertekende brief,
2 maanden voor afloop van het contract. De datum op de postzegel geldt
als opzegdatum.

Artikel 6 {.title}
---------

Voor het gebruik van de applicatie is de Opdrachtgever een bedrag van €
150 per maand verschuldigd. Naast deze kosten worden Opdrachtgever ook
variabele kosten in rekening gebracht.

Bekijk de tarieven

Arikel 7 {.title}
--------

Alle gegevens die zijn ingevoerd in de applicatie zijn eigendom van de
Opdrachtgever, en kunnen alleen worden beheerd en bewerkt door de
Opdrachtgever en overige geregistreerde gebruikers die door
Opdrachtgever toegang hebben gekregen voor de applicatie. De
Opdrachtgever is toegestaan de gegevens exporteren vanuit de applicatie.
Indien gevraagd door de Opdrachtgever, is Copernica BV gemachtigd om de
gegevens te bekijken en gebruiken voor testdoeleinden.

Artikel 8 {.title}
---------

De Opdrachtgever kan nieuwe klanten aanbrengen naar Copernica. Als een
nieuwe klant een overeenkomst tekent met Copernica BV, dan heeft de
Opdrachtgever recht op een commissie van 10% over alle aan de nieuwe
klant gefactureerde kosten. Dit geldt alleen voor nieuwe klanten die
voorheen geen overeenkomst hebben gehad bij Copenica BV. Copernica
behoudt zich het recht om te bepalen of een nieuwe klant daadwerkelijk
door Opdrachtgever is aangebracht. De commissie is geldig voor dezelfde
duur als de overeenkomst van de aangebrachte klant.

Artikel 9 {.title}
---------

Alle in deze Overeenkomst vermelde bedragen worden per kwartaal achteraf
gefactureerd. De vermelde bedragen zijn exclusief BTW (indien van
toepassing).

Artikel 10 {.title}
----------

Op deze Overeenkomst zijn de algemene voorwaarden van Copernica van
toepassing. Deze voorwaarden kan je bekijken op het internetadres
[www.copernica.com/nl/over-ons/algemene-voorwaarden](https://www-dev.copernica.com/nl/over-ons/algemene-voorwaarden)
. Opdrachtgever kan Copernica BV verzoeken deze algemene voorwaarden
schriftelijk te verstrekken.
