Met een uploadveld kan de invuller van een webformulier een bestand
toevoegen aan zijn profiel. Hiervoor kies je bij *veld toevoegen*
(Content) voor een *bestand uploadveld*. Onder **Profielen**vind je bij
elk profiel een tabblad 'bestanden', waarin je ook de geuploade
bestanden uit formulieren zult vinden. Met behulp van de functies
*loadfile* en *linkfile*kan je vanuit een e-mail document of
gepersonaliseerde webpagina verwijzen naar de bestanden in het profiel.

Met een Content webformulier kunnen invullers alle soorten bestanden
uploaden voor alle soorten doeleinden, zoals:

-   Sollicitatiebrieven en CV's
-   Afbeeldingen
-   Zip-bestanden

#### Geuploade bestanden bekijken

Geuploade bestanden worden bij het profiel opgeslagen in het tabblad
**Bestanden**

#### Upload veld toevoegen aan webformulier

Open het webformulier in het onderdeel **Content**. Kies **veld
toevoegen**en daarna**Bestand uploaden**.

![add upload field](../images/adduploadfield.png)

#### Label

Geef de tekst in zoals de invuller die ziet bij het invullen van het
formulier. Bijvoorbeeld 'bestand opladen', 'upload' of 'voeg uw cv toe'.

#### Verplicht

Maak het veld verplicht zodat het formulier niet ingezonden kan worden
zonder dat een bestand is toegevoegd.

#### Vooraf ingevuld

Vink deze optie aan bij formulieren gericht aan bekende relaties, om hun
gegevens alvast vooringevuld te tonen wanneer zij op het formulier
landen. Bijvoorbeeld wanneer zij klikken vanuit een e-mail wordt het
bestand of de afbeelding van hun profiel al getoond.

#### Map

Bestanden worden altijd opgeslagen in een map. Bepaal hoe deze map in je
database zal heten. De map met het bestand is terug te vinden op het
tabblad **Bestanden** onder Profielen.

-   **Bestandsnaam -**Als je hier een bestandsnaam invult, dan wordt de
    naam van het geuploade bestand hier altijd mee overschreven. Anders
    behoudt het bestand zijn naam.
-   **Maximale grootte -**Voeg eventueel een beperking toe aan hoe groot
    het bestand mag zijn dat wordt opgeladen door de invuller.
-   **Bestand bestaat -**Geef aan hoe de database moet reageren als het
    bestand reeds bestaat. Het bestand in het profiel kan worden
    overschreven, het nieuwe bestand wordt hernoemd met bijvoorbeeld een
    1 erachter, of de invuller ziet een foutmelding en moet zelf het
    bestand hernoemen voordat hij kan verdergaan.

![Edit the properties of the upload field](../images/edituploadfield.png)

*Afbeelding: de uitgebreide instellingen van het uploadveld*
