# Mobiele berichten in Publisher
Copernica biedt ook de mogelijkheid om mobiele mailings te versturen met
SMS of fax. SMS-berichten zijn makkelijk samen te stellen en het is hiermee
zelfs mogelijk internationale campagnes te verzenden zonder extra kosten. Je
kunt SMS mailings versturen vanuit het **Mobile** menu in de Publisher.
Fax mailings kun je vinden onder het **E-mailings** menu

Tarieven voor deze mailings kun je vinden op de tarieven pagina.

## SMS mailing
Om een SMS-mailing te versturen, moet je het bericht een duidelijke naam geven
en een optionele beschrijving. Kies vervolgens de versie van Smarty die je wilt
gebruiken voor [personalisatie](./emailings-publisher-personalization).

Je kunt nu meteen beginnen met het schrijven van content en het personalizeren
van je bericht. Een SMS-bericht kan tot 160 karakters lang zijn. Als je
bericht langer is kun je ervoor kiezen deze in meerdere berichten te splitsen.
Wees altijd voorzichtig met personalisatie, want velden met - bijvoorbeeld -
namen kunnen langer zijn dan verwacht.

Je moet ook de verzender van het bericht instellen. Dit is wat de ontvanger
te zien krijgt als het bericht binnenkomt. Deze is in te stellen onder
het *document* menu en personalisatie is hier ook toegestaan.

## Fax mailing
Om een fax te kunnen versturen, moet je een PDF-bestand hebben ge√ºpload van
het document dat je wilt verzenden. Je moet ook de fax nummers opslaan in
een speciaal **FAX**-veld, dat je kunt vinden onder type *Telefoonnummer*.
Nadat je de mailing hebt voorbereid, kun je deze versturen via het normale
mailing menu. Als je ervoor kiest om Smarty [personalisatie](./emailings-
publisher-personalization) te gebruiken moet je zoals altijd je document
uitvoerig testen om te zorgen dat alle ontvangers het document zien zoals
bedoeld.
