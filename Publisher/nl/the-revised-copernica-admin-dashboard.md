Copernica heeft de afgelopen tijd hard gewerkt aan nieuwe
functionaliteiten en het verbeteren van bestaande functionaliteiten op
Copernica.com. Alle administratieve zaken die je voorheen deed in
onderdeel Beheer van de software, zijn nu ook te regelen via je
dashboard op Copernica.com, zij het een stuk overzichtelijker en
eenvoudiger.

Bekijk en wijzig er onder andere je eigen voorkeuren en log direct in op
je account(s). Beheer accountgebruikers en wijzig de verzendinstellingen
voor e-mails. Ook kun je op het dashboard terecht voor informatie over
facturatie, je bedrijfsgegevens en het indienen van support tickets. En
nog veel meer uiteraard.

[Log in op Copernica.com](https://www.copernica.com/nl/dashboard) om
naar je dashboard te gaan.

Dashboard overzicht
-------------------

Op de startpagina vind je onder andere een overzicht van jouw accounts.
Klik direct naar een account of de instellingen van het account.
Afhankelijk van je licentie, kun je hier ook direct additionele accounts
aanmaken.

Indien je een Copernica trial account hebt, kun je vanaf deze plek ook
een gratis online demonstratie van de software aanvragen.

![Copernica Dashboard
overview](dashboard-overview.png "De dashboard startpagina")

### Eigen gegevens bekijken / wijzigen

Ga naar **Profiel bewerken** om je eigen gegevens te bewerken, een nieuw
wachtwoord in te stellen of voor het opgeven van je voorkeuren, zoals de
Copernica-nieuwsbrief en voorkeurstaal.

Accounts
--------

Ga naar Accounts voor een overzicht van jouw accounts. Je kunt direct
inloggen op een account, of de instellingen van een account bekijken en
bewerken. Ook kun je zelf een account deactiveren, houd daarbij rekening
met de opzegtermijn van 1 maand.

### Account-instellingen

Hier vind je instellingen die betrekking hebben op het versturen van
e-mails, zoals het envelope-domein, het pic-register-domein en de
verzendsnelheid. Voor de meeste gebruikers staan de instellingen
automatisch op standje optimaal.

Indien je nog geen gebruik maakt van een eigen pic-register-domein,
raden wij aan dit in overweging te nemen. Afbeeldingen en
e-mailstatistieken worden verwerkt door een batterij aan dedicated
servers. Deze servers zijn bereikbaar via het pic-register-domein.
Wanneer een account wordt opgeleverd, is deze standaard ingesteld met
een pic-register van Copernica (bijvoorbeeld:
https://pic.vicinity.nl/../).

Je kunt hiervoor echter ook een eigen domein gebruiken. Dit heeft twee
belangrijke voordelen: ontvangers van jouw e-mails zien jouw domein
wanneer ze op een link klikken (en niet de onze), plus je ondervindt
geen hinder wanneer een standaard domein wordt geblacklist als gevolg
van misbruik van ons systeem door andere gebruikers.

### Accountgebruikers

Beheer de gebruikers van een account en de individuele toegangsrechten
voor deze gebruikers.

### Account verbruik

Bekijk hier het totale verbruik van een account. Dus het aantal e-mails,
API-calls, webpagina's en dergelijke waarvoor je gefactureerd wordt.

En verder: Je kunt per account instellen hoelang IP-gegevens van
e-mailontvangers mogen worden opgeslagen (hierover verschilt de
wetgeving per land, vandaar). Tevens kun je instellen dat alleen op een
account kan worden ingelogd vanaf specifieke IP-adressen (Toegang
beperken).

Support
-------

Heb je een vraag of opmerking over onze software? Dien vanaf het
dashboard een ticket in naar onze supportafdeling. Wij streven er naar
om tickets (tijdens kantooruren) binnen 2 uur te beantwoorden. Maar
doorgaans gaat dit zelfs een stuk sneller. Ook vind je hier een
(doorzoekbaar) overzicht van tickets die ooit zijn ingediend door jou of
je collega’s.

Applicaties
-----------

Copernica beschikt sinds kort over een [REST
service](https://www-dev.copernica.com/nl/support/rest/the-copernica-rest-api).
Programmeurs kunnen hiermee applicaties maken die toegang hebben tot
gegevens in Copernica-accounts. Hiervoor moet door een accountbeheerder
natuurlijk wel specifiek toestemming worden gegeven. Vanuit het
onderdeel **Applicaties** kun je bekijken welke applicaties momenteel
toegang hebben tot jouw account, en indien gewenst de toegang blokkeren.
Programmeurs kunnen in dit onderdeel hun applicatie aanmelden en de
benodigde ‘keys’ opvragen.

Bedrijf en facturatie
---------------------

Bekijk en beheer je bedrijfsprofiel en facturatiegegevens. Je kunt onder
andere:

-   de licentie en tarieven raadplegen
-   collega’s toevoegen aan het bedrijfsprofiel
-   bekijken welke collega’s de Copernica fundamental en/of advanced
    test hebben behaald.

Ook vind je hier:

-   het totale verbruik (over alle accounts van je bedrijf)
-   een overzicht van (openstaande) facturen

![Bekijk het aantal verzonden e-mails, api-calls en
dergelijke](account-consumption.png "Overzicht van het totale verbruik per account of bedrijf")

### Bedrijfsprofiel

Ben je gebruiker van Copernica en heb je nog geen bedrijfsprofiel? Maak
er vanaf het dashboard dan direct een aan. Als jouw bedrijf al een
profiel heeft, dan kun je vanaf het dashboard een collega vragen om jouw
toe te voegen aan het profiel.

Als lid van een bedrijfsprofiel heb je toegang tot de helpdesk van
Copernica, heb je inzicht in je facturatiegegevens en kun je het totale
verbruik (aantal verstuurde e-mails en dergelijke) bekijken. Ook krijg
je toegang tot het [Copernica
partnernetwerk](https://www.copernica.com/nl/tickets).

### Certificering

Wil je je kennis van Copernica op papier vereeuwigd hebben? Volg dan
geheel gratis een live-sessie bij ons op kantoor of bij een van onze
partners en ga naar huis met je vers-behaalde certificaat voor de
[fundamental of advanced
test](https://www.copernica.com/nl/ondersteuning/copernica-training). Op
het dashboard zie je wie van jouw collega’s het felbegeerde certificaat
al op zak hebben.

### Partners

Ben je een Copernica partner? Ga naar je dashboard voor allerlei handige
zaken, zoals opbrengsten, een overzicht van klanten, je
partnerprestaties en natuurlijk het beheren van je partnerprofiel.

### Tot slot

Mocht je vragen en / of opmerkingen hebben over het nieuwe dashboard,
dan horen wij dit uiteraard graag via onze [support
tool](https://www.copernica.com/nl/tickets).
