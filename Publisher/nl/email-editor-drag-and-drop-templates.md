# Drag-and-drop templates

Met drag-and-drop templates ontwerp je snel en eenvoudig e-mails. Door te slepen met blokken geef je aan waar teksten, afbeeldingen en buttons moeten staan. Je maakt een drag-and-drop template aan door in de **[E-mail-editor](https://ms.copernica.com/#/design)** te kiezen voor _Aanmaken -> Drag-and-drop-template aanmaken_. 

De editor is onderverdeeld in twee delen, namelijk de instellingen en een voorbeeldweergave van je template. De instellingen zijn ook weer onderverdeeld in twee delen (uiterlijk en inhoud). 

## Uiterlijk
Hier kun je globaal de instellingen opgeven hoe je e-mail eruit komt te zien. Deze optie is onderverdeeld in 5 subkoppen:  

**Algemene instellingen**:  
Hier kun je gegevens als de breedte, het lettertype, de achtergrondkleur en de regelafstand van je template instellen.  

**Lijnen**:  
Hier kun je specifieke instellingen voor elke 'Lijn' binnen je template. Een lijn kan bestaan uit meerdere elementen. In de meeste gevallen zal je e-mail bestaan uit één lijn. Het kan echter voorkomen dat je bijvoorbeeld verschillende achtergrondkleuren wilt gebruiken. In dit geval kun je een extra lijn toevoegen aan je template en hier je instellingen wijzigen.  

**Hoofdingen**:  
Hier kun je de stijling aanpassen van kopteksten (hoofdingen).  

**Knop**:  
Hier kun je de stijling aanpassen van knoppen (buttons).

**Mobiel formatteren**:  
Hier kun je specifieke instellingen opgeven voor als je e-mail op een mobiel wordt geopend.  

## Inhoud
Hier kun je de daadwerkelijke content toevoegen aan je e-mailtemplate.  

### Structuren
Onder _Structuren_ bepaal je hoe de vormgeving van een rij met blokken (container) eruit komt te zien. Zo kun je kiezen voor een container over de gehele breedte van je e-mail of voor meerdere containers op één regel. Binnen een container kun je vervolgens een blok plaatsen om content te plaatsen. Door het gebruik van meerdere containers naast elkaar is het bijvoorbeeld mogelijk om een afbeelding en een tekst op dezelfde hoogte te plaatsen in je e-mail. 

Door op het structuur-element te klikken in je template, kun je specifieke instellingen opgeven. Hierbij kun je denken aan de breedte van iedere container binnen dit element of hoeveel padding er tussen beide containers is.

### Blokken
Er zijn verschillende blok-opties voor je nieuwsbrief:

| Blokken               | Omschrijving                                                                                            |
|-----------------------|---------------------------------------------------------------------------------------------------------|
| Afbeelding            | Optie om een afbeelding toe te voegen                                                                   |
| Tekst                 | Optie om tekst toe te voegen                                                                            |
| Knop                  | Knop met een url naar externe locatie                                                                   |
| Plaatshouder          | Bevat witruimte van een bepaalde hoogte                                                                 |
| Video                 | Optie om een video toe te voegen                                                                        |
| Sociaal               | Optie om social media toe te voegen                                                                     |
| Banner                | Optie om een banner toe te voegen                                                                       |
| Menu                  | Optie om een menu toe te voegen                                                                         |
| Html                  | Optie om zelfgeschreven HTML (en CSS) toe te voegen                                                     |

Elk blok heeft eigen opties om de weergave van het specifieke blok aan te passen.

### Modules
Elk **lijn-** of **structuurelement** kun je binnen je template opslaan als _module_. Hiermee kun je een vast element opslaan zodat je deze niet in ieder template opnieuw hoeft op te zetten. Je kunt een module maken door met je muis over het element te gaan en te klikken op de drie puntjes. Hier vind je de optie '_opslaan als module_'.

De opgeslagen modules vind je vervolgens onder **Modules**. Als je over de opgeslagen module gaat met je muis, kun je door op de drie puntjes die verschijnen te klikken, een naam, beschrijving en eventuele tags meegeven aan de module. Op basis hiervan kun je zoeken binnen je modules.
