# Drag-and-drop templates

Met drag-and-drop templates ontwerp je snel en eenvoudig e-mails. Door te slepen met blokken geef je aan waar teksten, afbeeldingen en buttons moeten staan. Je maakt een drag-and-drop template aan door in de **[E-mail-editor](https://ms.copernica.com/#/design)** te kiezen voor _Aanmaken -> Drag-and-drop-template aanmaken_. 

Een Drag-and-drop-template kent drie verschillende elementen:  
  

**Structuur**: Ieder template heeft minimaal één structuur-element. 
**Container**:
**Lijn**:  
**Blok**: Hiermee plaats je content in je template. Verderop in de documentatie vind je meer informatie over de verschillende blokken.  

De editor is onderverdeeld in twee delen, namelijk de instellingen en een voorbeeldweergave van je template. De instellingen zijn ook weer onderverdeeld in twee delen (uiterlijk en inhoud). 

## Uiterlijk
Hier kun je globaal de instellingen opgeven hoe je e-mail eruit komt te zien. Hierbij kun je denken aan de breedte, het lettertype, de achtergrondkleur of de regelafstand van je template. Ook kun je hier specifieke instellingen meegeven aan de mobiele weergave van je e-mail.

## Inhoud
Hier kun je de daadwerkelijke content toevoegen aan je e-mailtemplate.  

### Structuren
Onder _Structuren_ bepaal je de structuur van je e-mail. Je bouwt een e-mail op door meerdere regels onder elkaar te plaatsen. Deze regels bestaan weer uit één of meerdere containers. In iedere container kun je meerdere blokken toevoegen. 

Als je bijvoorbeeld kiest voor een regel met twee containers, kan je links een of meerdere tekstveld(en) aanmaken en rechts een afbeelding plaatsen. Als je kiest voor een regel met één container dan vult deze de hele breedte van je e-mail.

Door op het structuur-element te klikken in je template, kun je specifieke instellingen opgeven. Hierbij kun je denken aan de breedte van iedere container binnen dit element of hoeveel padding er tussen beide containers is.

### Blokken
Er zijn verschillende blok-opties voor je nieuwsbrief:

| Blokken               | Omschrijving                                                                                            |
|-----------------------|---------------------------------------------------------------------------------------------------------|
| Afbeelding            | Optie om een afbeelding toe te voegen                                                                   |
| Tekst                 | Optie om tekst toe te voegen                                                                            |
| Knop                  | Knop met een url naar externe locatie                                                                   |
| Plaatshouder          | Bevat witruimte van een bepaalde hoogte                                                                 |
| Video                 | Optie om een video toe te voegen                                                                        |
| Sociaal               | Optie om social media toe te voegen                                                                     |
| Banner                | Optie om een banner toe te voegen                                                                       |
| Menu                  | Optie om een menu toe te voegen                                                                         |
| Html                  | Optie om zelfgeschreven HTML (en CSS) toe te voegen                                                     |

Elk blok heeft eigen opties om de weergave van het specifieke blok aan te passen.

### Modules
Hiermee kun je een vast element opslaan en deze gebruiken voor andere templates. Je maakt een module aan door met je muis over het element te gaan en te klikken op de drie puntjes. Hier vind je de optie '_opslaan als module_'.

De opgeslagen modules vind je vervolgens onder **Modules**. Als je over de opgeslagen module gaat met je muis, kun je door op de drie puntjes die verschijnen te klikken, een naam, beschrijving en eventuele tags meegeven aan de module. Op basis hiervan kun je zoeken binnen je modules.
