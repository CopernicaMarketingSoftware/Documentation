# Beheeropties voor selecties

Er zijn, naast het [aanmaken en verwijderen van selecties](database-selections-introduction.md),
nog andere beheeropties. Hieronder een overzicht:

### Selecties kopiëren of verplaatsen

Het kan gebeuren dat je een selectie per ongeluk op de verkeerde plaats 
aanmaakt. Gelukkig kun je een selectie eenvoudig verplaatsen naar een 
andere locatie binnen je database. Daarnaast kun je selecties ook 
kopiëren. Dit is handig wanneer je meerdere selecties wilt 
aanmaken die onderling weinig van elkaar verschillen.

Bij het kopiëren van selecties kun je subselecties desgewenst meekopiëren. 
De subselecties worden namelijk automatisch mee verplaatst. Echter, selecties
kunnen niet dezelfde naam bevatten en moet dus in elk geval veranderd worden.

Het kopiëren of verplaatsen van (mini)selecties heeft geen effect op de 
daadwerkelijke inhoud van de database; er gaan geen (sub)profielen verloren.

#### Een selectie kopiëren of verplaatsten
Om een selectie te kunnen **verplaatsen of kopiëren** voer je de volgende stappen uit: 
- Ga naar profielen.
- Ga naar de desbetreffende database.
- Ga naar de juiste selectie.
- Ga naar configuratie.
- In configuratie vind je de opties selectie kopiëren en verplaatsen.

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/selectieconfiguratie.png)

#### Een selectie kopiëren 
Om een selectie te **kopiëren** voer je de volgende stappen uit: 
- Kies voor “Selectie kopiëren”.
- Geef de nieuwe selectie een naam.
- Geef aan of je ook subselecties wilt kopiëren door het vakje “Kopieer ook de subselecties” aan te vinken.
- Selecteer de locatie van de selectie.
- Opslaan.

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/selectiekopie.png)

#### Een selectie verplaatsen
Om een selectie te **verplaatsen** voer je de volgende stappen uit: 
- Kies voor “Selectie verplaatsen”.
- Selecteer de locatie binnen de database waar je de selectie naartoe wilt verplaatsen.
- Opslaan.

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/selectieverplaatsen.png)

### Profielen uit een (mini)selectie weergeven

De profielen van een selectie kun je inzien door simpelweg op de naam 
van de selectie te klikken. Voor miniselecties ligt het net iets anders: 
de subprofielen verkrijg je door in het menu *huidige weergave* op 
*subprofielen weergeven* te klikken.

Om een **profiel** via een **miniselectie** te benaderen, voer je de volgende stappen uit: 
- Maak de collectie zichtbaar door de box “Collecties” onderaan de pagina aan te vinken;
- Ga naar de collectie.
- Ga naar de miniselectie.  
*Mocht je twijfelen of je in een miniselectie of selectie zit; in de blauwe balk bovenaan de pagina wordt aangegeven waar je je in bevindt*

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/miniselectieweergeven.png)

- Zoek het subprofiel in de miniselectie op, en klik deze open.  
*Aan de linkerzijde van de pagina bevind zich een blauwe balk met hierin de instellingsopties weergegeven.*    
*De (witte kant) rechterzijde van de pagina bevat de velden binnen de collectie voorzien van de data van het subprofiel.*  

- Ga naar het profiel behorende bij het subprofiel door op de grijze button “Ga naar profiel” te klikken.
- Je bent nu in het profiel van het subprofiel. 

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/miniselectieweergeven2.png)

### Selecties autoriseren voor mailings

Met het authorizeren van mailings zorgt Copernica dat je niet per ongeluk
een mailing verstuurt naar klanten die daar niet op zitten te wachten. 
In de Marketing Suite kun je, na het aanmaken van selecties, meteen autoriseren.
Echter, het kan voorkomen dat deze optie niet beschikbaar is. Dat komt dan 
waarschijnlijk doordat je geen geschikt veld hebt aangemaakt in je database.

#### Een selectie autoriseren voor mailings
Om de **intenties van een selectie** te wijzigen, voer je de volgende stappen uit: 
- Ga naar de selectie.
- Ga naar configuratie.
- Klik op “Selectie-intenties” in de blauwe zijde van de pagina.
- Vink aan voor welke specifieke doeleinden je de selectie gaat gebruiken.
- Sla de juiste intentie voor je selectie op.

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/selectieautoriseren.png)

### Verwijderen, deactiveren of archiveren?

Selecties die je niet of amper gebruikt, kun je het beste (tijdelijk) 
uit je database halen om je performance te verhogen. Hier zijn 
verschillende opties voor: verwijderen, deactiveren of archiveren.

Je kunt een selectie die je helemaal niet meer gebruikt het beste verwijderen.
Hoe minder selecties, hoe sneller ze namelijk worden opgebouwd. Het verwijderen 
van een selectie betekent niet dat je de profielen in de selectie ook verwijdert; deze
blijven gewoon bestaan.

Deactiveren is handig wanneer je een selectie tijdelijk niet gebruikt, 
maar dit in de toekomst wel weer gaat doen. Ook dit versnelt het opbouwen 
van je andere selecties. De selectie kun je gewoon weer activeren, zodra die nodig is.
Het is niet mogelijk om een hele selectie te deactiveren, maar het is wel mogelijk om 
in het beheermenu van de selectie de condities te deactiveren.

Selecties kunnen tevens worden gearchiveerd. Op die manier kun je het 
overzicht bewaren in je database. Let op, gearchiveerde selecties blijven 
actief en worden dus regelmatig bijgewerkt. Het archiveren van selecties 
heeft dus geen invloed op de performance van je overige selecties. Je kunt
ze dus beter verwijderen als performance je doel is.

#### Een selectie verwijderen
Om een selectie te **verwijderen**, voer je de volgende stappen uit: 
- Ga naar de configuratie van de selectie.
- Ga naar de knop selectie verwijderen.
- Bevestig verwijderen door op de rode knop “verwijderen” te klikken.
- De selectie is verwijderd.

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/selectieverwijderen.png)

##### Ophalen en inzien van een gearchiveerde selectie

Om een **gearchiveerde selectie** te  kunnen **ophalen of inzien**, voer je de volgende stappen uit: 
- Vink de knop “Gearchiveerd”, onderaan de pagina, aan.    
*Nu zijn alle gearchiveerde selecties zichtbaar.*

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/selectiearchiveren.png)

##### Ophalen van een gearchiveerde selectie

Om een **gearchiveerde selectie op te halen**, voer je de volgende stappen uit: 
- Haal de gearchiveerde selectie eerst op door het vakje “Gearchiveerd” aan te vinken.
- Selecteer de gearchiveerde selectie door op de selectie te gaan staan.
- Ga naar configuratie.
- Ga naar “Selectie archiveren”.
- Klik op de blauwe knop “Haal uit archief".
- De selectie is weer zichtbaar in de database.

![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/ophalengearchiveerdeselectie.png)

### Een selectie toevoegen aan een testmail

##### Een selectie toevoegen aan een testmail
Om een selectie aan een **testmail** toe te voegen, voer je de volgende stappen uit: 
- Ga naar de selectie.
- Ga naar configuratie
- Ga naar selectie-intensties.
- Stel de selectie in als testbestemming door het vakje “testbestemming” aan te vinken.  
- 
![Marketing Suite-dashboard](https://github.com/CopernicaMarketingSoftware/Documentation/blob/master/Publisher/images/selectietestmail1.png)
