Een landingspagina is een webpagina waarop bezoekers belanden nadat ze
op een call-to-action klikken. Dat kan zijn vanaf een andere website,
banner of een zoekresultaat. Maar ze kunnen natuurlijk ook via een
hyperlink in een e-mail op deze webpagina terecht komen.
Landingspagina’s bestaan uit vooraf bepaalde relevante content die
aansluit bij de call-to-action, en die speciaal voor daarvoor op die
pagina is geplaatst. Denk aan een inschrijfformulier voor een evenement,
of een webpagina die speciaal is opgezet voor een evenement.

De aandachtspunten van een goede landingspagina
-----------------------------------------------

Waar moet je op letten bij het maken een goede landingspagina?

Consistentie
------------

Voor een consistente look and feel bevat een
[landingspagina](./create-and-publish-your-own-web-pages.md "landingspagina")
dezelfde stijlelementen als de rest van de website en campagne. De
bezoeker moet voelen dat de pagina waar hij landt bij de campagne hoort.

Één doel per landingspagina
---------------------------

Richt je op een enkel doel per landingspagina:

-   Het geven meer informatie
-   Het aanmelden voor een [nieuwsbrief](./html-newsletter-design-some-important-guidelines.md)
-   Het verkopen van een product
-   Enzovoort

Dit is immers de reden waar de bezoeker voor op je landingspagina
terecht kwam. De bezoeker moet in een oogopslag gelijk weten wat je van
hem verwacht. Houd het dus kort en simpel!

Maak je tekst scanbaar
----------------------

Mensen houden er niet van om lange lappen tekst van een beeldscherm te
lezen. Over het algemeen scannen ze de inhoud van een pagina, zonder
woord voor woord te lezen wat je neerzette.

Maak de pagina daarom scanbaar:

-   Schrijf korte alinea’s
-   Gebruik voor opsomingen bullet points
-   Maak je zinnen niet te lang
-   Zet veel tussenkopjes in

Ook hier geldt: houd het eenvoudig en overzichtelijk!

Duidelijke call-to-action
-------------------------

Een landingspagina bevat niet veel links. Links naar andere onderdelen
van de site leiden de bezoeker af van het doel waarvoor hij op de pagina
komt en het doel wat je zelf voor ogen hebt.

Bied daarom een prominente [call-to-action](./how-to-improve-your-email-call-to-actions.md)
aan op de landingspagina. De landingspagina heeft namelijk één doel voor
ogen en dat doel moet duidelijk naar voren komen op de pagina. Zorg
bijvoorbeeld dat de call-to-action boven de vouw van de pagina staat en
de bezoeker niet hoeft te scrollen.

Betrouwbaarheid uitstralen
--------------------------

Om vertrouwen te wekken bevat een landingspagina voldoende informatie om
de twijfelaar over te halen. Plaats echter niet te veel informatie.
Daardoor oogt je pagina druk wordt de bezoeker alleen maar afgeleid.

Het toevoegen van garantieclaims, contactgegevens en keurmerken (indien
je bent aangesloten bij dergelijke organisaties, Thuiswinkel.org
bijvoorbeeld) helpen ook meer vertrouwen bij de bezoeker te wekken.

Belangrijkste content bovenaan
------------------------------

Het belangrijkste onderdeel van de landingspagina staat direct in beeld.
Als de bezoeker niet snel vindt wat hij zoekt, is hij zo vertrokken.
Zorg dat hij niet hoeft te scrollen voor de call-to-action.

Wijs dus een specifieke pagina aan die aansluit bij je campagne.
Hiervoor kan je mogelijk een reeds bestaande pagina ombouwen tot
landingspagina. Verwijs echter niet naar een overzichtspagina of de
homepage. Zoals eerder gezegd: vindt de bezoeker niet wat hij zoekt, dan
is hij meteen weer weg.

Personaliseren
--------------

[Personaliseer](./create-and-publish-your-own-web-pages.md "personaliseer")
de landingspagina indien mogelijk. Klikt een nieuwsbrieflezer
bijvoorbeeld op een link om zich aan te melden voor een evenement? Vul
dan alvast zijn gegevens in het formulier in. Of klikt een vaste klant
door naar de actiepagina van je webshop? Toon aanbiedingen die passen
bij zijn eerdere aankopen.

Stel KPI's op
-------------

Meten is weten. Elke marketingactie heeft een doelstelling en
bijbehorende KPI's (key performance indicators). Blijf bijvoorbeeld
altijd meten hoeveel mensen er op de landingspagina komen en wat de
conversie is.

Stel van tevoren vast wat een lead of sale mag kosten en welke
resultaten je uit de landingspagina wenst te halen. Probeer ook te
variëren en bekijk de resultaten. Blijf op die manier continu
optimaliseren.

Houd met behulp van
[websitestatistieken](./your-web-page-results.md "websitestatistieken")
(via Google Analytics of je marketingsoftware) bij op welke pagina's
binnen je website de meeste bezoekers binnen komen. Gebruik deze
gegevens om je pagina's nog beter te optimaliseren.

Vond je dit interessant? Lees dan ook:
--------------------------------------

-   [HTML-nieuwsbrieven opmaken voor mobiel gebruik](./creating-html-newsletters-for-mobile-use.md "HTML-nieuwsbrieven opmaken voor mobiel gebruik")
-   [Maak en publiceer je eigen webpagina’s](./create-and-publish-your-own-web-pages.md "Maak en publiceer je eigen webpagina’s")
-   [Resultaten van je webpagina](./your-web-page-results.md "Resultaten van je webpagina")

