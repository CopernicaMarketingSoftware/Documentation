# Database en profielen
Copernica kent geen adressenlijsten, maar werkt met databases die je zelf kunt
configureren. Databases zijn het centrale punt van informatie binnen Copernica.
In een database worden alle contacten opslagen die jij als gebruiker gaat
mailen, deze contacten worden 'profielen' genoemd.

## Multidimensionale databases
Binnen Copernica is het mogelijk om een extra laag aan je database toe te
voegen. Deze extra laag zit gekoppeld aan de profielen en bevat meer informatie
over dat profiel. Hierbij kan je denken aan de aankoophistorie van een klant
of de producten die deze bekeken heeft. De extra laag die onder een profiel
hangt wordt een collectie genoemd.

Er zijn bijna geen beperkingen opgelegd voor de structuur van een database.
Zo kun je bijvoorbeeld een eenvoudige voornaam-achternaam-e-mailadres-structuur
opzetten of een geneste database waarin per profiel de bestelgeschiedenis en
abandoned shopping carts worden opgeslagen. Het is echter in het begin handig
om je database eenvoudig te houden. Je kunt later altijd extra velden toevoegen.

## Aanmaken van een database
In de Marketing Suite kan een database aangemaakt worden onder **Profielen**. Klik op *aanmaken* in de linkerbovenhoek en vervolgens op *Maak een database aan*. Hier kun je een naam en beschrijving opgeven van je database.

Nadat de database aangemaakt is, is de volgende stap is structuur aan je database geven door [databasevelden](./database-fields) toe te voegen.

## Profielen
Een profiel kan een persoon (typisch in B2C) of bedrijf (bij B2B) zijn. Je kan
als gebruiker zelf bepalen welke data een profiel kan bevatten, omdat je de
database zelf vorm geeft aan de hand van de databasevelden die je definieert.
Copernica voegt zelf ook informatie toe aan de aanwezige profielen, zoals
informatie over clicks, opens en errors van ontvangen mailings.

## Aanmaken van een profiel
In de Marketing Suite kan een profiel aangemaakt worden door onder aanmaken de optie Profiel aanmaken aan te klikken. Vervolgens vul je de waardes in die in het profiel dienen te komen en druk je op profiel aanmaken. Het is natuurlijk eenvoudiger om een grotere hoeveelheid data te [importeren](./database-import).

## Marketing Suite of Publisher
Het maakt niet uit of een database in Marketing Suite of gemaakt is, dit is dezelfde database. Als een aanpassing in Marketing Suite gedaan wordt, dan is deze ook zichtbaar in de Publisher.

## Meer informatie
Het is belangrijk om een schone en goed onderhouden database te hebben als
je succesvolle emailcampagnes wilt versturen. De onderstaande artikelen
helpen je daarbij:

* [Databases](./database-introduction)
* [Database schoonhouden](./database-maintenance)
