# Database en profielen
Copernica kent geen adressenlijsten, maar werkt met databases die je zelf kunt
configureren. Databases zijn het centrale punt van informatie binnen Copernica.
In een database worden alle contacten opslagen die jij als gebruiker gaat
mailen, deze contacten worden 'profielen' genoemd.

## Multidimensionale databases
Binnen Copernica is het mogelijk om een extra laag aan je database toe te
voegen. Deze extra laag zit gekoppeld aan de profielen en bevat meer informatie
over dat profiel. Hierbij kan je denken aan de aankoophistorie van een klant
of de producten die deze bekeken heeft. Een database die onder een profiel
hangt wordt een collectie genoemd.

Er zijn bijna geen beperkingen opgelegd voor de structuur van een database.
Zo kun je bijvoorbeeld een eenvoudige voornaam-achternaam-e-mailadres-structuur
opzetten of een *geneste* database waarin per profiel de bestelgeschiedenis en
*abandoned shopping carts* worden opgeslagen. Het is echter in het begin handig
om je database eenvoudig te houden. Je kunt later altijd extra velden toevoegen.

## Database aanmaken in de Marketing Suite
In de Marketing Suite kan een database aangemaakt worden in het
**Database & Profielen** gedeelte. Klik op het plusteken in de linkerbovenhoek.
Klik op Database en geef de database een naam.

Het maakt niet uit of een database in de Publisher of Marketing suite gemaakt
is, dit is dezelfde database. Als een aanpassing in de Publisher gedaan wordt,
dan is deze ook zichtbaar in de Marketing Suite. Nadat de database aangemaakt
is, is de volgende stap is structuur aan je database geven door databasevelden
toe te voegen.

## Database aanmaken in de Publisher
Binnen de Publisher kan een database aangemaakt worden via
**Databasebeheer > Nieuwe database aanmaken**. In het venster hierna kan een
naam gegeven worden aan de database. De nieuw aangemaakte database verschijnt
in het venster aan de linkerkant, boven dit venster staat
**Databases en selecties**. Via dit venster kan de database geselecteerd worden
en kunnen de profielen in de database bekeken worden.

Het maakt niet uit of een database in de Publisher of Marketing suite gemaakt
is, dit is dezelfde database. Als een aanpassing in de Marketing Suite gedaan
wordt, dan is deze ook zichtbaar in de Publisher. Nadat de database aangemaakt
is, is de volgende stap is structuur aan je database geven door databasevelden
toe te voegen.

## Profielen
Een profiel kan een persoon (typisch in B2C) of bedrijf (bij B2B) zijn. Je kan
als gebruiker zelf bepalen welke data een profiel kan bevatten, omdat je de
database zelf vorm geeft aan de hand van de databasevelden die je definieert.
Copernica voegt zelf ook informatie toe aan de aanwezige profielen, zoals
informatie over clicks, opens en errors van ontvangen mailings.

## Profiel aanmaken in de Marketing Suite
In de Marketing Suite kan een profiel aangemaakt worden door te klikken op het
poppetje met het plusje. Dan vul je vervolgens de waardes in die in het
profiel dienen te komen en druk je op verzenden. Het is natuurlijk eenvoudiger
om een grotere hoeveelheid data te [importeren](./database-import).

## Profiel aanmaken in de Publisher
Binnen de Publisher maak je een nieuw profiel aan door te klikken op
**profiel > Nieuw profiel aanmaken**. Dan vul je vervolgens de waardes in die
in het profiel dienen te komen en druk je op opslaan. Het is natuurlijk
eenvoudiger om een grotere hoeveelheid data te [importeren](./database-import).
