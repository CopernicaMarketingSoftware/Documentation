[Marketing
automation](https://www.copernica.com/en/blog/the-trinity-of-marketing-automation-data-content-media)
biedt veel kansen voor e-mailmarketeers. In plaats van je telkens maar
te richten op een enkele nieuwsbrief gericht op je hele klantenbestand,
is het beter eens te kijken naar alle contactmomenten met je relaties.
Zijn er standaard-contactmomenten die je gemakkelijk kan automatiseren?
Vast wel! In deze case study laten we zien hoe Manchester United daarin
te werk ging.

Voor [Manchester United Soccer
Schools](http://www.manutdsoccerschools.com/) (MUSS) wou Manchester
United het wereldwijde bereik vergroten en de sales van deze
voetbalkampen verhogen. Door marketing automation met
[e-mailmarketing](https://www.copernica.com/nl/blog/e-mail-marketing-5-waardevolle-dos-donts)
te combineren wist het bedrijf meer conversie uit zijn website te halen
en zijn verkoopsresultaten te verbeteren.

Te weinig conversie vanuit de website
-------------------------------------

Vanwege de hoge orderwaarde en het complexe koopproces, kampte de
website van MUSS met een hoog uitstappercentage. Daar moest wat aan
gebeuren. Daarom gingen ze er op zoek naar een oplossing die ervoor
zorgde dat hun klanten (ouders van voetballende kinderen) alle nodige
ondersteuning kregen bij het aankoop- en boekingsproces. Die oplossing
moest er ook voor zorgen dat de betrokkenheid van klanten en potentiële
klanten toenam.

![](Copernicacom/manchester-united-soccer-schools-website.png)

MUSS zette een opdracht uit om een meertalig e-commerceplatform op te
zetten om zo de wereldwijde verkoop te stimuleren en ook de regionale
voetbalkampen in vele landen te promoten. De uiteindelijke doelen waren:

-   Een hogere conversie vanuit de website behalen
-   Het verkooppercentage verhogen
-   Klanttevredenheid verbeteren
-   Hoeveelheid tijd en moeite die in administratie ging zitten,
    verminderen
-   Door onder andere de rapportage van diverse campagnes te
    standaardiseren

Opzet van geautomatiseerde marketingcampagnes
---------------------------------------------

De oplossing kwam voor Manchester United Soccer Schools (MUSS) in de
vorm van het e-commerceplatform Drupal commerce. Daarnaast koppelden ze
het e-commerceplatform aan de e-mailmarketingsoftware van Copernica om
zo alle beschikbare data te gebruiken voor het opzetten van
geautomatiseerde marketingcampagnes.

De koppeling tussen de beide softwaresystemen stelde MUSS in staat om zo
alle bezoekersdata en verkoopdata op te slaan in een [centrale
database](https://www.copernica.com/nl/blog/segmentatie-hoe-ga-jij-om-met-je-database).
Zo kan MUSS:

-   Gemakkelijk inspelen op het gedrag van iedere individuele bezoeker;
-   Zijn ze in staat gerichte en persoonlijke communicatie op te zetten;
-   Een betere dialoog opzetten met hun bezoekers.

MUSS is hierin slim te werk gegaan door een volledig stappenplan uit te
tekenen. Dat raad ik ook iedere andere partij aan te doen, mocht je dat
nog niet voor jezelf hebben bepaald. Zeker als je daarbij
[e-mailmarketing](http://www.marketingfacts.nl/berichten/e-mailmarketing-is-alleen-voor-echte-eindbazen?sqr=email%20marketing&)
inzet. Ga eens kijken welke stappen de bezoekers van jouw website
doorlopen totdat zij trouwe klant zijn. Breng die hele klantlevenscyclus
in kaart en ga dan eens kijken welke momenten je kan opvangen met behulp
van marketing automation.

MUSS deed dat ook en is zo in staat gemakkelijk te zien welke
contactmomenten met zijn bezoekers het kan automatiseren en waar er snel
resultaat valt te behalen.

Verschillende e-mailcampagnes
-----------------------------

Er werd een hele serie geautomatiseerde e-mailcampagnes opgezet die
inspelen op typsich klantgedrag waarbij MUSS bezoekers informeert, helpt
en uiteindelijk omzet naar een loyale klant.

MUSS bracht daarbij het hele traject in kaart om ook voor zichzelf
duidelijk te hebben, wanneer welke e-mail wordt verzonden.

![](Copernicacom/muss-automated-email-campaigns.png)

Afhankelijk van de betaling, of een ouder nu een volledige aankoop heeft
verricht of nog maar een deel van het kamp heeft betaald, gaan ze een
geautomatiseerd e-mailtraject in.

[Abandoned shopcart
e-mails](https://www.copernica.com/nl/blog/the-use-of-abandoned-shopcart-emails-in-europe),
downloads van brochures en up-en cross-sellcampagnes stimuleren de
aankoop van optionele extra’s zoals wedstrijdtickets voor Man United en
vliegveld transfers (indien het voetbalkamp zich in het buitenland
bevindt). Betalingsherinneringen hielpen bij de inzameling van
uitstaande bedragen en een serie e-mails met daarin de meest gestelde
vragen door ouders werd verzonden om zowel de ouders als de kinderen de
nodige informatie over hun kamp te sturen.

![](Copernicacom/muss-abandoned-shopcart-email.png)

Geweldige resultaten
--------------------

De resultaten van deze oplossing spreken voor zich. Maar liefst 15% van
de verkoop is direct afkomstig van de geautomatiseerde e-mails, wat
neerkomt op een toename van 50% conversie vanuit alle
[e-mailcampagnes](http://www.karelgeenen.nl/15/event-driven-e-mailcampagnes-gebruik-jij-ze-al/)
ten opzichte van vorig jaar. Voor mobiele apparaten leverde het zelfs
nog betere resultaten op. Vanaf mobiele apparaten nam de conversie zelfs
met 85% toe.

MUSS had zelf nooit verwacht dat de oplossing deze resultaten zou
opleveren, vertelt ook Edoardo Abis, hoofd van Manchester United Soccer
Schools: “We staan versteld van de impact. De oplossing leverde
geweldige sales resultaten op. Zo verdriedubbelde de conversie ratie en
steeg de overall sales met ruim 20%. En dankzij de geautomatiseerde
trajecten en ingeroosterde e-mailcampagnes namen de administratiekosten
ook aanzienlijk af. Dat verbeterde ook onze klanttevredenheid. We hebben
onze sales targets voor het komende jaar al moeten bijstellen vanwege
hetgeen we dit jaar al hebben bereikt.”

Opname webinar Copernica
------------------------

Copernica gaf op 21 november een live webinar samen met Nike en
Manchester United Soccer Schools waarin het gebruik van marketing
automation verder werd uitgelegd. [Bekijk hier de opname van dit
webinar](https://www.copernica.com/nl/blog/registratie-van-copernicatv-marketing-automatisering-the-united-way)
terug.

*Dit artikel is reeds gepubliceerd op Marketingfacts: "[Marketing
automation met Manchester
United](http://www.marketingfacts.nl/berichten/marketing-automation-met-manchester-united?sqr=manche&)"*
