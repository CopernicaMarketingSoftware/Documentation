Je kan de lay-out van een formulier volledig naar je eigen smaak
bewerken met behulp van XSLT en CSS stylesheets. De applicatie werkt met
standaard XSLTs en Stylesheets, die je kan gebruiken en verder
aanpassen. De CSS-bestanden zijn uitgerust met uitgebreide
becommentariering, waardoor de meesten er wel mee uit de voeten kunnen.

Je kan CSS en XSLT bestanden beheren en bewerken in het onderdeel Stijl.
Vanuit de **Voorvertoning** tab van het webformulier onder Content kan
je het webformulier testen met je eigen gemaakte of aangepaste
stylesheet en/of XSLT.

Het webformulier publiceren met jouw XSLT doe je met behulp van een
extra optie in de webformulier tag :

`{webform name="formulier" xslt="naamvanjouwxslt"}`

Om je eigen CSS-bestand te gebruiken moet deze worden gelinkt aan de web
template of webpagina waarop je het formulier gaat publiceren. Dit doe
je via het \*Stijl instellen... \*functie in het \*template \*of
\*webpagina \*menu.
