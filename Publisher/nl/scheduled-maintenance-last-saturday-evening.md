**Update, zondag 10 november, 0:05 uur: **Het geplande onderhoud aan de
stroomvoorziening van de servers van Copernica is afgelopen
zaterdagavond voorspoedig verlopen. Alle onderhoudstaken zijn vrijwel
zonder downtime uitgevoerd, mailings en andere taken hebben geen
vertragingen opgelopen. Afgezien van twee korte perioden van
onbereikbaarheid, heeft het onderhoud geen gevolgen gehad.\
\
**6 november - **Aanstaande zaterdagavond vindt er in ons datacentrum
onderhoud plaats. Hierdoor is het die avond tussen 21.00 en 0.00 uur
niet mogelijk e-mailings te versturen. Ook worden er dan geen andere
taken, zoals het uitvoeren van opvolgacties, uitgevoerd. We raden aan
die avond vanaf 18.00 uur geen e-mailings in te plannen.

**Waarom dit onderhoud?**

Vorige week vond er een
[stroomstoring](http://www.copernica.com/nl/blog/liveblog-gevolgen-storing-datacentrum-voor-copernica-en-gebruikers)
plaats in ons datacentrum Leaseweb, die er voor zorgde dat Copernica
Marketing Software de hele volgende dag niet goed werkte.

Servers die bij Leaseweb staan, hebben twee bronnen van stroomtoevoer.
Mocht de ene toevoer om wat voor reden dan ook wegvallen, dan zorgt een
schakel ervoor dat de servers nog steeds stroom krijgen uit de tweede
bron.

Deze schakel, een zogenaamde ATS-device, werkte vorige week door een
technisch mankement niet. Toen de eerste stroomtoevoer werd afgesneden
voor onderhoud, kwamen onze servers daarom zonder elektriciteit te
zitten.

Om te voorkomen dat dit probleem zich in de toekomst weer voordoet,
worden zaterdag servers rechtstreeks op beide elektriciteitsbronnen
aangesloten. Hierdoor hebben ze altijd stroom en is er geen tussenkomst
van een ATS-device meer nodig.

**Wat zijn de gevolgen van dit onderhoud?**

Om het onderhoud te kunnen uitvoeren, moeten we de stroom gecontroleerd
van onze servers halen. Hierdoor werkt Copernica Marketing Software niet
tussen 21.00 en 0.00 uur.

Het is dan niet mogelijk om e-mailings te versturen. Ook worden
opvolgacties dan niet uitgevoerd, worden afbeeldingen in reeds
verstuurde e-mails niet getoond en worden hyperlinks niet geredirect.
Mails die al staan ingeroosterd voor verzending tussen 21.00 en 0.00 uur
worden na twaalven pas verzonden.

We raden daarom aan **aanstaande zaterdagavond vanaf 18.00** geen
mailings meer te versturen. Omdat het om geplande werkzaamheden gaat,
kunnen gebruikers vanaf 0.00 uur weer zonder problemen gebruik maken van
Copernica Marketing Software.

Tijdens het onderhoud gaan geen gegevens verloren. 
