Copernica behoort wederom tot de snelst groeiende ondernemingen van
Nederland. Daarmee ontvangt Copernica de [FD Gazelle
Award](http://fd.nl/events/gazellen/ "FD Gazelle"); een award die het
Financieel Dagblad uitreikt aan bedrijven die de afgelopen drie jaar een
minimale omzetgroei van 20% behalen.

Copernica heeft inmiddels zeven jaar op rij een jaarlijkse omzetgroei
van meer dan 25%. Zo behaalde we in 2013 een omzetgroei van ruim 38% ten
opzichte van 2012.

“De omzetgroei biedt investeringsmogelijkheden in innovatie,” zegt
Michael Linthorst (38). Zo ontwikkelden we eerder de Mail Transfer Agent
[MailerQ](https://www.mailerq.com/ "MailerQ") waarmee organisaties grote
hoeveelheden e-mail op zeer hoge snelheid kunnen verzenden. Daarnaast
ontwikkelen we
[ResponsiveMail.com](https://www.responsiveemail.com/ "ResponsiveMail.com"),
software die een in JSON-gecodeerde e-mail omzet naar een responsive
e-mail die op alle mogelijke devices goed wordt weergegeven. Hiermee
spelen we met een slimme applicatie in op de grote vraag naar responsive
design. Copernica verwacht als ontwikkelaar van e-mailmarketingsoftware
met deze innovaties de komende jaren verdere wereldwijde expansie.
