Google Analytics ondersteunt integratie van verschillende campagnes.
Hiervoor voeg je extra informatie (variabelen) toe aan hyperlinks in een
nieuwsbrief en / of hyperlinks op een webpagina. Het toevoegen van deze
extra variabelen stelt je in staat betere en meer geavanceerde
statistieken te verzamelen over je e-mailcampagnes. Meer informatie over
het toevoegen van variabelen aan je hyperlinks kan worden gevonden in
het [Google-support
artikel](https://support.google.com/analytics/answer/1033863?hl=nl)
hierover.

Je kan de variabelen handmatig toevoegen aan de hyperlinks, maar het is
ook mogelijk om deze variabelen in een keer toe te voegen aan alle (of
enkele) hyperlinks in je e-maildocument, template of webpagina.

Gebruik het formulier in het *Hyperlinks uitbreiden...* dialoogvenster
vanuit het document of templatemenu om nieuwe variabelen toe te voegen,
of om bestaande campagnevariabelen te wijzigen/verwijderen.

![](preparelinks.png)

Selecteer '*ook toepassen op de template broncode*â€™ om de variabelen toe
te voegen aan hyperlinks uit de template broncode. Let op dat
wijzigingen in de template bron van toepassing zijn op alle documenten
die op basis van deze template zijn gemaakt.

Wat zijn relatieve links?
-------------------------

Een relatieve link is een bestemming die is gerelateerd aan de locatie
van de huidige webpagina. Dit kan bijvoorbeeld een link op de homepage
van je website naar de contact pagina zijn op dezelfde website:

`<a href="contact.html">`

Het taggen van relatieve links is alleen van belang op webpagina's. In
e-mailings maakt je eigenlijk nooit gebruik van relatieve links. Een
hyperlink in een e-mailing begint altijd met het http:// of https://
protocol of met een hekje (\#) indien je ankerverwijzingen hebt in jouw
e-maildocument of template.
