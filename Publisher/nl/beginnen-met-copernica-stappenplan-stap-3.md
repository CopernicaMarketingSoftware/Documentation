In dit stappenplan wordt uitgelegd hoe je begint met het gebruiken van
Copernica. Vanaf de eerste stap, het aanmaken van een database, tot de
laatste stap, het versturen van je eerste nieuwsbrief, wordt alles
duidelijk uitgelegd. Om je zo snel mogelijk je eerste mailing te laten
versturen worden een aantal opties en instellingen in dit stappenplan
niet benoemd, die kan je voor nu op de standaard instellingen laten
staan. Later kan je hier natuurlijk altijd gebruik van maken. Mochten er
toch onduidelijkheden zijn kan je altijd contact opnemen met onze
support desk. (support@copernica.com) Dikgedrukte woorden zijn knoppen
en schuine woorden zijn namen die eerder in het stappenplan zijn
ingesteld.

[Ga terug naar de vorige
stap](www.copernica.com/nl/blog/beginnen-met-copernica-stappenplan-stap-2)

Stap 3: Database verder instellen
---------------------------------

Voordat we de database kunnen gebruiken om naar te mailen zijn er nog
een paar zaken die ingesteld moeten worden.

#### Stap 3.1: Uitschrijfgedrag instellen

Uitschrijfopties zijn wettelijk verplicht om in te stellen bij
commerciÃ«le emailings. Het uitschrijfgedrag moet ingesteld worden op
alle databases waar je mailings naartoe verstuurt. Het uitschrijfgedrag
kan op een aantal manieren geactiveerd worden:

-   De ontvanger klikt in een e-mail op de {unsubscribe} link.
-   De ontvanger markeert je e-mail als spam in bijvoorbeeld Hotmail.
-   Wij ontvangen een e-mail op ons abuse adres.

\
 In Copernica kan dat eenvoudig ingesteld worden. Onder **Profielen**,
kies in het **Databasebeheer** menu **Uitschrijfopties instellen**. Hier
zijn een antal opties:

-   **Doe niets** - er verandert niets. De ontvanger blijft je mailings
    ontvangen (niet de bedoeling natuurlijk).
-   **Verwijder het (sub)profiel van de mailing**: de persoon wordt in
    zijn geheel verwijderd uit je database/collectie.
-   **Profiel bijwerken:** verander een veldwaarde, bijvoorbeeld een
    veld nieuwsbrief van 'Ja' naar 'Nee'.

Kies hier voor de optie **Profiel bijwerken** en bij **Veld1:** het veld
*Nieuwsbrief*. Zet de waarde op *Nee* en klik op opslaan. Het
uitschrijfgedrag van de database is nu ingesteld.

#### Stap 3.2: Eerste selectie maken

Je hebt nu een database gevuld met data. Nu gaan we beginnen met het
maken van selecties binnen de database om later de juiste mailing naar
de juiste profielen te sturen. De eerste selectie die we gaan aanmaken
is een selectie voor de profielen die de nieuwsbrief willen ontvangen.
Kies in het **Databasebeheer** menu **Selecties beheren...**. In dit
venster kan je een overzicht vinden van alle selecties die in je
database zitten. Hier gaan we nu een selectie aanmaken. Klik op
**Selectie aanmaken**. Geef hem de naam 'Verzendselectie' en klik op
**opslaan**. Nu gaan we de condities instellen waar een profiel aan moet
voldoen om in deze selectie te komen. Klik op **Voeg een nieuwe 'EN'
conditie toe aan een nieuwe 'OF' regel.** Voor deze selectie gaan we de
veldwaarde bekijken van het *Nieuwsbief* veld dus je kan gelijk op
**volgende** klikken. Kies bij **Veld:** voor *Nieuwsbrief*, bij
**Waarde** voor *Ja* en klik dan op **opslaan**. Klik nu bij het tabje
**Opbouwstatus** op **selectie opnieuw opbouwen** en daarna onderaan op
**Overzicht van alle selecties**. Je hebt nu een selectie gemaakt van
alle profielen die de nieuwsbrief willen ontvangen.

#### Stap 3.3: Meer selecties maken

Om je database geordend te houden heeft Copernica een standaard
selectiestructuur ontwikkeld die je handig kan instellen. Volg de
stappen uit
[deze](https://www.copernica.com/nl/blog/haal-de-bezem-door-je-email-marketing-verzendlijst)
blog om een goede indeling van je selecties te maken. Bij de stap 'Maak
een verzendselectie aan voor je email marketing' kan je je bestaande
selectie *Verzendselectie* bijwerken door vanuit het **Selecties
beheren** menu op de selectie te klikken.

#### Stap 3.4: Gebruiksmogelijkheden instellen

Nu je verschillende selecties hebt is het belangrijk om in te stellen
naar welke selecties je wel wilt mailen en naar welke niet. Je foutieve
emailadres selectie wil je bijvoorbeeld niet naar mailen. Voor de
veiligheid staat een selectie altijd ingesteld op niet naar mailen. We
gaan voor de verzendselectie instellen dat we er wel naar willen mailen.
Kies in het **Databasebeheer** menu **Gebruiksmogelijkheden
instellen...**. Kies bij **Bestemming:** voor *Verzendselectie*, bij
**Toestaan voor:** het vinkje **Bulk e-mailings** en klik dan op
**opslaan**. De gebruiksmogelijkheden voor je verzendselectie zijn nu
ingesteld.

Na het volgen van deze stap heb je de nodige instellingen voor je
database ingesteld en selecties aangemaakt zodat je naar de juiste
profielen kan gaan mailen.

[Ga door naar de volgende
stap](www.copernica.com/nl/blog/beginnen-met-copernica-stappenplan-stap-4)
