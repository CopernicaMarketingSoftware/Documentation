Vanaf vandaag versturen alle Copernica-gebruikers hun e-mails met
[MailerQ](http://www.mailerq.com "MailerQ"), een 'mail transfer agent'
(MTA) die speciaal is ontwikkeld door het Copernica-team. Deze MTA is
gemaakt met maar één doel: het snel versturen van e-mails. Onze
gespecialiseerde MTA verzend e-mails sneller dan andere MTA's en zorgt
voor een hogere deliverability.

Als gebruiker hoef je niets te doen. Copernica zet alle accounts over
naar MailerQ.

Wat is een MTA?
---------------

Een MTA is de software die mailservers gebruiken om e-mailings te
versturen. Het is een belangrijk onderdeel in de infrastructuur van het
verzenden van e-mails en daarmee ook van de e-mailmarketingsoftware van
Copernica. De MTA is verantwoordelijk voor de hoofdtaken van het
afleveren van e-mailberichten. Denk daarbij aan queuing, throttling,
scheduling, connection- en bounce management en het tracken van de
afleverstatus.

De voordelen van MailerQ
------------------------

In tegenstelling tot andere MTAs, die vaak ook inkomende mails reguleren
en opslaan, richt MailerQ zich volledig op het verzendproces. Hierdoor
kent de snelheid waarmee MailerQ berichten verstuurt in principe geen
limiet en is het alleen afhankelijk van de capaciteit van de ontvanger
om inkomende berichten te verwerken.

MailerQ verzend bulkverzendingen nog sneller dan de Copernica-gebruiker
gewend is. Daarnaast zorgt MailerQ voor een hogere deliverability door
middel van 'email-throttling'. Deze techniek bestuurt de snelheid van
het versturen van berichten vanuit verschillende domeinen en de
verzendsnelheid van en naar verschillende IP-adressen. Door de last en
aflevering te verspreiden zorgt MailerQ ervoor dat ISP's die niet van
hoge afleversnelheden houden, zoals Yahoo en Hotmail, je berichten niet
blokkeren.
