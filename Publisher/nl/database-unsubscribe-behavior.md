# Uitschrijfgedrag instellen

Copernica ontvangt op allerlei manieren feedback van ontvangers dat ze zich
voor mailings willen afmelden. Je kunt zelf instellen hoe we met deze
afmeldtriggers moeten omgaan: wil je dat we ze negeren (dit is zeer af te 
raden!), moeten we het profiel volledig uit de database verwijderen, of wil
je dat we een veld in het profiel veranderen? In het laatste geval kun je 
makkelijk een veld voor "nieuwsbrief" op "nee" zetten, zodat je bij het 
aanmaken van een selectie kunt zorgen dat deze mensen geen mail meer ontvangen.

Er zijn verschillende manieren waarop de triggers binnenkomen. Het meest voor
de hand liggen natuurlijk de kliks op de afmeldlink in de mail, en de
terugkoppelingen als iemand op de snelle afmeldbutton van de emailclient 
klikt. Deze snelle afmeldbutton wordt door sommige clients (met name 
webmailomgevingen) getoond als er een *list-unsubscribe* header in de mail
aanwezig is.

Maar er zijn meer manieren waarop afmeldtriggers binnenkomen. Bijvoorbeeld
als er bij ons een klacht binnenkomt op ons *abuseadres*. Ook dan wordt de 
afmeldprocedure opgestart. En sommige grote emailproviders hebben speciale 
feedbackloops die ons melden dat iemand op de button "dit is spam" klikt. Al
dit soort terugkoppelingen worden door ons opgevangen, en verwerkt op de 
manier zoals je bij het uitschrijfgedrag hebt ingesteld.

## Marketing Suite instellen

In Marketing Suite navigeer je eerst naar je database. In de balk bovenin 
zie je een tandwiel. Je kunt hier instellen wat je met afmeldtriggers doet, 
bijvoorbeeld het profiel aanpassen of volledig verwijderen.

## Publisher instellen

In Publisher ga je naar het **Profiles** menu en selecteer je je database. 
Onder **Database management** kun je de uitschrijf opties vinden en naar 
wens instellen.

[Terug naar database management](./database-introduction)
