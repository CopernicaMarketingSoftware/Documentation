# Uitschrijfgedrag
Het is wettelijk verplicht om een zichtbare en werkende uitschrijflink aan
je (commerciÃ«le) mails toe te voegen. Copernica kan daarnaast ook op andere
manieren feedback ontvangen dat jouw ontvangers zich uit willen schrijven.

Uitschrijvingen kunnen binnenkomen via de afmeldlink in de e-mail, de
afmeldlink van de client, klachten op ons *abuseadres*, mensen die de e-mail
als spam markeren en nog veel meer. Copernica vangt al deze uitschrijvingen op
en verwerkt deze volgens je gewenste uitschrijfgedrag.

Je kunt op verschillende manieren met uitschrijvingen omgaan: de meldingen
negeren (waar je ontvangers niet blij mee maakt), het profiel volledig
verwijderen (en daarmee alle data) of een waarde in het profiel aanpassen. Als
je kiest voor deze laatste optie, kun je bijvoorbeeld de waarde van het veld
"nieuwsbrief" aanpassen. Op deze manier kun je uitschrijvers van je
[nieuwsbriefselectie](create-a-mailing-list) uitsluiten.

### Instellen
In je database kun je het uitschrijfgedrag instellen door naar **Configuratie > Omgaan met afmeldingen** te gaan. 
Je kunt hier instellen wat je met afmeldtriggers doet, bijvoorbeeld het profiel aanpassen of volledig verwijderen.

### Meer informatie
De belangrijkste profielen zijn natuurlijk degene die je mailings willen
ontvangen. Als je echter de data van uitgeschreven profielen bewaart,
heb je een selectie nodig om deze profielen uit te sluiten van mailings.
Lees hierover meer in de volgende artikelen:

* [Databasemanagement](./database-management)
* [Selecties](./database-selection-introduction)
