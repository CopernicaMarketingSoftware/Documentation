Naast de krachtige webformulieren die je maakt in het onderdeel Content
beschikt Copernica over een functionaliteit waarmee je snel en eenvoudig
webformulieren kunt genereren. Aan het eind van de wizard ontvang je een
stuk HTML code die je op elke webpagina kunt invoegen. Ook op
webpagina's die niet door Copernica worden gehost.

Het webformulier is expres helemaal basic gehouden. Alle velden worden
automatisch als tekstvelden weergegeven. Je hebt zelf de vrijheid om de
HTML aan te passen.

Je vindt deze functionaliteit in het onderdeel Websites.

### Webformulier genereren

Je vindt deze functionaliteit in het menu *Webpagina*(helemaal onderin)

![Webformulier genereren](../images/webformuliergenereren.png)

Kies het type formulier dat je wilt genereren

-   Het aanmeld formulier werkt zondermeer in alle situaties. Let op,
    het formulier kan niet controleren of iemand zich al eens heeft
    aangemeld (gebruik dan een Content webformulier, die controleert op
    sleutelvelden).
-   De wijzig- en afmeldformulieren werken alleen als een bezoeker
    vanuit een emailing naar het formulier heeft geklikt. Als je kiest
    voor dit type webformulier, voeg je dus altijd de inlogcode toe als
    je vanuit je emailing ernaartoe verwijst. Als je een wijzig- of
    afmeldformulier wilt gebruiken zonder deze inlogcode, dan kan je het
    beste kiezen voor een Content webformulier.
-   Tell-a-friend formulier. Tell-a-friend is tegenwoordig al lang
    ingehaald door 'Share to social' en het concept is eigenlijk bij wet
    verboden. Wij raden het aanmaken van een tell a friend formulier dan
    ook af.

Nadat je het type formulier hebt gekozen, kom je in de wizard terecht.
In de wizard stel je in aan welke database je het formulier wilt
koppelen, en welke velden moeten worden opgenomen in het formulier.

Desgewenst kan je (bij het aanmeldformulier) een opvolgactie koppelen
aan het formulier, bijvoorbeeld om een bevestigting te sturen naar een
inschrijver. Tevens kan je en notificatiemail laten sturen naar een vast
adres, bijvoorbeeld om de marketingafdeling ergens over te informeren.

Kies hier ook de vervolgpagina van het formulier.

In de laatste stap ontvang je de HTML. Plak de code in een html bestand,
en open deze met je browser.

Vul het formulier in en verzend het. Je zult zien dat het direct werkt.

**Let op:**Je kan achteraf geen extra velden toevoegen aan een
formulier. Je dient dan een nieuw webformulier te genereren.
