# AI-ondersteuning voor tekst

Nieuwsbrieven schrijven kan een uitdaging zijn en daarom bieden we je de mogelijkheid van 'AI-ondersteuning' in tekstblokken aan, waarmee je tekst eenvoudig kunt laten genereren of verbeteren. Deze krachtige AI-ondersteuning is gebaseerd op ChatGPT, ontwikkeld door [OpenAI](https://openai.com/). In het volgende stappenplan leggen we uit hoe je dit kunt instellen.

## OpenAI API-token aanmaken
Om gebruik te kunnen maken van deze functionaliteit, dien je een API-token aan te maken bij OpenAI. Volg hiervoor deze stappen:

1. Log in op het [OpenAI-platform](https://platform.openai.com/) of maak een account aan als je dat nog niet hebt gedaan.
2. Na inloggen, klik rechtsboven op je naam en selecteer `View API keys`. Hier kun je een nieuwe API-token genereren.

*Belangrijk: De API-token wordt slechts eenmaal weergegeven, dus zorg ervoor dat je deze goed bewaart.*

## Toevoegen van de OpenAI-token
Voeg de OpenAI-token toe aan de configuratie-module van je account. Ga naar het tabblad 'Externe tokens' onder [API access-tokens](https://ms.copernica.com/#/admin/account/access-tokens)'.

## AI-ondersteuning gebruiken
Nadat je de juiste token hebt ingesteld, zie je in de tekstblokken van de drag-and-drop-templates de extra optie `AI-ondersteuning voor tekst`. Volg deze stappen om AI te gebruiken:

1. Klik op `Gebruik AI` om een invoerveld te openen waarin je instructies kunt geven voor het genereren of verbeteren van tekst.
2. Nadat je op `Verstuur naar AI` hebt geklikt, wordt de gegenereerde tekst weergegeven in het tekstblok van de template.

## Kosten OpenAI
De kosten voor het gebruik van deze functionaliteit worden behoord door OpenAI. Bij het aanmaken van een token ontvang je een startkrediet van $5,-. De kosten voor het gebruik vind je [hier](https://openai.com/pricing). Wij maken gebruik van GPT-3.5 Turbo.

Om onverwachte kosten te voorkomen, kun je in de [facturatie-omgeving](https://platform.openai.com/account/billing/overview) van OpenAI een [gebruikslimiet](https://platform.openai.com/account/billing/limits) instellen.
