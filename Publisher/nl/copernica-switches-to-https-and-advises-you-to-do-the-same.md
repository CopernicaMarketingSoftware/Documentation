Donderdag 1 november lanceert Copernica [versie
12.43](http://www.copernica.com/nl/over-ons/nieuws/lancering-copernica-12-43)
van zijn software. Vanaf dan is publisher.copernica.com alleen nog maar
via het [beveiligde
https](http://nl.wikipedia.org/wiki/HyperText_Transfer_Protocol_Secure)
te bereiken. Gebruikers die publisher.copernica.com dan nog bezoeken via
het onbeveiligde http, worden automatisch doorgestuurd naar de
beveiligde versie.

Dit geldt alleen voor gebruikers die de software benaderen via een
Copernica-domeinnaam (publisher.copernica.com bijvoorbeeld). Wij
adviseren partners en bureaus die Copernica aanbieden via hun eigen
domeinnaam (publisher.bureaunaam.com bijvoorbeeld) een SSL-certificaat
aan te vragen en het ons toe te zenden om hun verbinding met de
applicatie te beveiligen.

Waarom zou ik een SSL-certificaat aanvragen?
--------------------------------------------

Als gebruikers inloggen op de software voeren zij gevoelige informatie
zoals gebruikersnaam en wachtwoord in. Eenmaal in de software werken zij
mogelijk met nog gevoeligere data, zoals de gegevens in hun database.

Door gebruik te maken van een versleutelde en beveiligde verbinding, kun
je voorkomen dat deze gegevens worden gemonitord of gestolen door
derden. Om zo’n beveiligde verbinding te kunnen maken, dien je een
SSL-certificaat te hebben.

Hoe vraag ik een SSL-certificaat aan?
-------------------------------------

Het aanvragen van een SSL-certificaat kan bij verschillende
organisaties. Een aantal voorbeelden:

-   [Symantec](https://www.symantec.com/theme.jsp?themeid=verisign-ssl-certificates&inid=vrsn_symc_ssl_Buy)
-   [GoDaddy](http://www.godaddy.com/ssl/ssl-certificates.aspx)
-   [Xolphin](https://www.sslcertificaten.nl/)
-   [Open Provider](https://www.openprovider.nl/ssl-certificaten/)

Na het ontvangen van het certificaat kun je het aan Copernica versturen.
Wij zorgen er dan voor dat het op onze servers komt te staan en dat jouw
gebruikers de software via het beveiligde https kunnen gebruiken. 

[Lees meer over het aanvragen van een
SSL-certificaat](https://www.copernica.com/nl/blog/eigen-ssl-domeincertificaat-gebruiken-voor-website "Eigen SSL-domeincertificaat gebruiken voor website")
