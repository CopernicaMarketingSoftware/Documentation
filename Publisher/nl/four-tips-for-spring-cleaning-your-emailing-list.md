Foutieve e-mailadressen in je verzendlijst zijn funest voor je
verzendreputatie. Ongeldige e-mailadressen zorgen immers voor een hoge
bounce-rate, en worden in sommige gevallen gebruikt als
[spamtrap](./mind-your-email-reputation-watch-out-for-spam-traps.md).
\
 \
 Neem daarom altijd maatregelen om te voorkomen dat deze in jouw
database terechtkomen. Ben je bang dat het kwaad al geschied is? In dat
geval is het zaak om je verzendlijst zo snel mogelijk op te schonen.

Vier soorten e-mailadressen om zo snel mogelijk van je verzendlijst te
verwijderen (en tips hoe je voorkomt dat dit soort adressen in de
toekomst opnieuw in je database terechtkomen):

1. E-mailadressen met typefouten
--------------------------------

Doorzoek je database op e-mailadressen met veelgemaakte typefouten. Wees
alert op adressen als naam@gmial.com of naam@hotmailc.om en haal deze
van je verzendlijst. \
 \
 **Hoe te voorkomen:**Een typefoutje is zo gemaakt. Laat iedereen die
zich inschrijft voor je e-mailings hun mailadres daarom twee keer
invullen. Check daarnaast ook altijd je bounces na het verzenden van
e-mailings. Uit de foutmeldingen kun je vaak afleiden of het om een
foutief e-mailadres gaat of om een andere bounce.

2. Algemene e-mailadressen
--------------------------

Wees voorzichtig met adressen als info@bedrijf.nl of sales@bedrijf.nl.
Deze e-mailadressen staan vaak open en bloot op websites vermeld, en
eindigen vaak op een verzendlijst als gevolg van
[harvesting](http://en.wikipedia.org/wiki/Email_address_harvesting).
Natuurlijk is dit lang niet altijd het geval, maar het kan geen kwaad de
statistieken van deze adressen goed te monitoren, of te vragen hun
[opt-in te
bevestigen](./mind-your-email-reputation-watch-out-for-spam-traps.md).Â 
\
 \
 **Hoe te voorkomen:**Koop nooit lijsten met e-mailadressen van derde
partijen. Niet alleen gaat dit in veel gevallen in tegen de [Code
E-mail](http://ddma.nl/zelfregulering-wetgeving/nieuwe-code-e-mail-codewoord-transparantie/),
in veel gevallen zijn opgekochte bestanden funest voor je zendreputatie
omdat ze voor veel spamklachten zorgen.

3. Valse e-mailadressen
-----------------------

Uit angst voor spam vullen sommige mensen een vals e-mailadres in als
fdkjjfksdhfsd@fsjfsj.com. Zoek deze adressen op en verwijder ze uit je
database. Tip: bij het invoeren van willekeurige tekens kiezen de meeste
mensen voor de middelste rij van het toetsenbord. Zoek dus gericht naar
rare lettercombinaties die zijn opgesteld met de toetsen A tot en met
L.\
 \
 **Hoe te voorkomen:**Mensen die dergelijke adressen invullen, zitten
duidelijk niet te wachten op je e-mailings. Dat ze toch op je
verzendlijst zijn gekomen, duidt op een te agressieve wijze van
adressenwerving. Geef mensen daarom de mogelijkheid om bijvoorbeeld een
product bij te bestellen, zonder dat ze zich op je e-mailings hoeven te
abonneren.

4. Ongeldige e-mailadressen
---------------------------

Zoek naar e-mailadressen met zaken als dubbele @-tekens of met niet
bestaande
[topleveldomeinnamen](http://en.wikipedia.org/wiki/List_of_Internet_top-level_domains).
De mogelijke redenen dat deze in je database voorkomen zijn divers. Het
kunnen typefouten zijn, maar het komt ook voor dat mensen dit doen uit
angst voor spam. \
 \
 **Hoe te voorkomen:**Laat inschrijvers voor je e-mailings hun adres
bevestigen door middel van een [dubbele
optin](http://www.copernica.com/nl/over-ons/nieuws/opt-in-double-opt-in-vraagt-u-om-toestemming).

Open deur
---------

Misschien spreken sommige van deze tips voor zich. Maar getuige het feit
dat volgens onderzoek van Return Path 20 procent van alle legitieme
e-mailings nooit op zijn bestemming aankomt, zijn er nog veel
verzendlijsten die moeten worden opgeschoond. En zeg eens eerlijk: wat
was de laatste keer dat jij jouw verzendlijst controleerde op
bovenstaande zaken?

### Bekijk ook

-   [Denk aan je e-mailreputatie, pas op voor
    spamtraps](./mind-your-email-reputation-watch-out-for-spam-traps.md "Denk aan je e-mailreputatie, pas op voor spamtraps")
-   [De nieuwe Code E-mail: wat betekent dit voor
    mij?](http://www.copernica.com/nl/over-ons/nieuws/de-nieuwe-code-e-mail-wat-betekent-dit-voor-mij)
-   [Opt-in & double opt-in: vraagt u om
    toestemming?](http://www.copernica.com/nl/over-ons/nieuws/opt-in-double-opt-in-vraagt-u-om-toestemming "Opt-in & double opt-in: vraagt u om toestemming?")

