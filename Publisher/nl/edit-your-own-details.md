# Gegevens wijzigen

Een gebruiker kan alleen zijn of haar eigen gegevens wijzigen. Dit kan
vanuit het persoonlijk menu rechtsboven in de applicatie. Naast je
NAW-gegevens kan je hier ook aangeven of je per e-mail op de hoogte wilt
worden gebracht over software updates etc.

De persoonlijke gegevens zijn inzichtelijk voor alle gebruikers van de
accounts waartoe jij toegang hebt. Beheerders kunnen de gegevens van
anderen niet wijzigen (alleen de toegangsrechten).

#### **Voorkeurtaal instellen**

De applicatie is beschikbaar in het Frans, Nederlands, Engels en Duits.
De weergavetaal kan je direct wijzigen door rechtsboven in de applicatie
de gewenste taal te selecteren. Als je de applicatie standaard in een
andere taal wilt tonen, dan kan je dit instellen via 'Welkom
*jouwnaam* -\> Uw gegevens wijzigen'.

#### **Wachtwoord wijzigen**

Gebruikers kunnen hun wachtwoord wijzigen. Deze optie vind je in het
Persoonlijke menu rechtsboven in de applicatie. Een gebruiker kan alleen
zijn of haar eigen wachtwoord wijzigen.

#### **Wachtwoord vergeten?**

Als je je wachtwoord bent vergeten, dan kan je via de inlogpagina een
nieuw wachtwoord opvragen. Er wordt dan een nieuw wachtwoord verstuurd
naar het opgegeven e-mailadres.

#### **Standaardbestemming**

Als je in je publicaties gebruik maakt van Smarty en/of POM
personalisatie, dan wordt deze in de applicatie weergegeven met de
gegevens uit het profiel of \>subprofiel dat is ingesteld
alsstandaardbestemming.

Ook de testmails worden verstuurd aan de standaardbestemming. Iedere
gebruiker binnen een account heeft een eigen standaardbestemming, welke
op ieder moment gewijzigd kan worden vanuit jouw persoonlijke menu .
De standaardbestemming kan ook worden ingesteld vanuit het
(sub)profiel zelf.

#### **Persoonlijke afbeelding**

Elke gebruiker kan een eigen afbeelding (foto) uploaden. Deze foto is
(vooralsnog) alleen door anderen te bewonderen in de beheermodule,
direct naast jouw naam. 
