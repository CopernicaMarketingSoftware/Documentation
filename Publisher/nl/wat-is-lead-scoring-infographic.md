[Download de volledige infographic](../images/What-is-lead-scoring-Copernica.png "Wat is lead scoring")

Lead scoring komt voort uit de behoefte zo relevant mogelijk te zijn.
Tot nu toe richtten de meeste organisaties zich enkel op het verzamelen
van persoonlijke klantgegevens en maken ze daar gebruik van om
relevantie toe te voegen aan hun campagnes.

Deze gegevens mogen dan wel van enorme waarde zijn, vertellen
persoonlijke gegevens niks over iemand's koopintenties of betrokkenheid
bij jouw merk en daarom kan het maar in beperkte mate bijdragen aan de
relevantie van een campagne.

Informatie over iemand's gedrag zoals bezochte pagina's, opens, clicks
en likes, zelfs gefilterde data zoals frequentie en nieuwigheid voegen
die persoonlijke touch toe.

Het nadeel van gedragsgegevens is dat ze te algemeen kunnen zijn voor
het gebruik van personalisatie. De oplossing is het toepassen van lead
scoring op de soft data van een individu.

Hoe pas ik lead scoring toe?
----------------------------

Lead scoring is een methode die wordt ingezet om prospects in te delen
in een schaal die de waarde voorstelt die iedere lead heeft voor de
organisatie.

Door scores toe te voegen bij van tevoren bepaald gedrag zoals bezochte
pagina's, ingevulde formulieren, social likes, nieuwigheid, frequentie
en financiele waarde, (soort van) verzochte informatie, krijgt een
individuele relatie een bepaalde score toegekend.

De score die je via lead scoring aan een relatie geeft, bepaalt de
positie van de relatie in de salesfunnel. Die score kan dus interacties
triggeren of bijvoorbeeld een opvolging door een salesvertegenwoordiger.

Doorheen de hele customer life cycle ben je dus in staat verschillende
soorten lead scores toe te passen. Voor je prospects kan dit
bijvoorbeeld de verdeling zijn tussen Marketing Qualified Leads (MQL) of
Sales Qualified Leads (SQL). Voor bestaande klanten maak je zo
bijvoorbeeld het onderscheid tussen betrokken en niet-betrokken klanten.

Laten we eens een voorbeeld aanhalen om deze laatste situatie wat
duidelijker te maken. Een organisatie die schoenen verkoopt past de
volgende lead scoring toe:

-   Aankoop van een paar schoenen: + 20
-   Aankoop van accessoires (schoensmeer, veters, zolen): + 5
-   Monetaire waarde in het afgelopen jaar\> €250: +30
-   Monetaire waarde in het afgelopen jaar \< €25: -20
-   Geen aankoop in de afgelopen 6 maanden: - 15
-   Een account aangemaakt op de website: +10

-   Like op Facebook: + 5
-   Bezoek aan de homepagina: + 10
-   De nieuwsbrief geopend: + 1
-   Klik op een link: + 10
-   Share to social: + 15
-   Afmelding: -25
-   Verzonden e-mail levert een bounce op: - 30
-   Geen geopende mail in de laatste drie maanden: - 10
-   Geen klik in de laatste 6 maanden: - 15
-   Etcetera

[![Een Copernica infographic over het effect van lead
scoring](../images/What-is-lead-scoring-Copernica.png "Wat is lead scoring")](../images/What-is-lead-scoring-Copernica.png)

Iedereen die een positieve score haalt, is betrokken. Waarbij je de
relaties of klanten die een hogere score dan 45 behalen kan bestempelen
als je ware ambassadeurs. Iedereen die een negatieve score haalt, wordt
gezien als niet betrokken. Zoals je in de bovenstaande infographic kunt
zien, geldt voor iedere groep een andere benadering en
marketingstrategie.

Persoonlijke gegevens zijn zeker geschikt voor personalisatie maar
bieden geen beeld over de werkelijke koopintentie van je relatie. Door
gebruik te maken van lead scoring ben je in staat je relaties gericht te
benaderen op basis van hun gedrag. Zo ben je in staat relevant en
persoonlijk te communiceren, met een betere en hogere conversie als
resultaat.
