Marketeers spenderen heel veel budget aan (online) programma’s zoals
SEA, SEO en
[e-mailmarketing](http://www.copernica.com/nl/blog/e-mail-marketing-5-waardevolle-dos-donts)
om traffic naar hun website te genereren om deze het liefst direct te
converteren naar een verkoopkans. Maar niet al je prospects klikken op
de ‘koop nu’ of ‘vraag een offerte aan’ button. Logisch; iedereen zit in
zijn eigen stadium; dat kan oriënterend zijn of al vergevorderd in de
koopcyclus. De kunst is dus om op het juiste moment met de juiste
boodschap te komen om zo je prospects sneller tot een aankoopbeslissing
te leiden.

In deze case van [Exact Software](http://www.exact.nl/) zie je hoe zij
een gedetailleerd lead nurturing programma hebben opgezet om zo
Marketing Qualified leads om te zetten in Sales Qualified Leads. In
slechts vier maanden tijd wist Exact via dit programma 40% van de
Marketing Qualified Leads om te zetten naar Sales Qualified Leads.

Het programma is zo succesvol dat het nu ook wordt uitgerold naar
Duitsland en er wordt gekeken om dezelfde methode in andere landen in
Europa en Azië in te zetten. In dit artikel geven je graag een kijkje
achter de schermen van Exact en bieden je inspiratie hoe ook jij succes
kunt boeken met behulp van lead nurturing in combinatie met
e-mailmarketing.

Het onderverdelen van leads
---------------------------

Alle wegen leiden naar Rome en allerlei marketing kanalen zorgen dat er
traffic wordt gegenereerd naar de website van Exact Software zoals je
hieronder ook kunt zien:\
\
![Traffic naar website
Exact](../images/traffic-naar-exact.png "Traffic naar website Exact")

Zodra een prospect op de website van Exact belandt, zijn er
verschillende vervolgstappen mogelijk. Afhankelijk van deze stappen,
kwalificeert Exact een lead als Sales Qualified Lead of als Marketing
Qualified Lead. Hiervoor heeft Exact verschillende middelen per type
lead:

*Voor Sales Qualified Leads:*

![Kwalificatie voor Sales Qualified
lead](../images/salesqualifiedlead.png "Kwalificatie voor Sales Qualified lead") 

*Voor Marketing Qualified Leads:*

* ![Kwalificatie naar marketing qualified
lead](../images/marketingqualifiedlead.png "Kwalificatie naar marketing qualified lead")*

Wat is lead nurturing?
----------------------

Even een korte opfriscursus over [lead
nurturing](http://www.techopedia.com/definition/27949/lead-nurturing),
wat is dat precies? Lead nurturing houdt in dat je op een
geautomatiseerde manier de interactie met je leads aangaat. Daarmee ga
je het koopgedrag van je relaties stimuleren door hun profielen te
verrijken met interessante gegevens en uiteindelijk hun koopgedrag
stimuleren. Zoals je hierboven kunt zien, beschikt Exact over
verschillende manieren om de profielen van hun prospects met extra data
te verrijken. Via het contactformulier of bijvoorbeeld een
aanvraagformulier voor downloads. In dit hele traject speelt
[e-mailmarketing](http://www.frankwatching.com/archive/2013/05/22/e-mailmarketing-lead-nurturing-in-5-fases-met-converterende-content/)
voor Exact ook een belangrijke rol.

Om nog iets dieper in te gaan op de terminologie van deze case, leggen
we ook even het verschil tussen een Marketing Qualified lead uit en een
Sales Qualified lead. Dit onderscheid werkt op basis van een
puntensysteem. Voor iedere actie die je uitvoert op via de site van
Exact of vanuit e-mails van Exact krijg je punten toegewezen. Deze
worden binnen je profiel (opgeslagen in de Exact database) opgeteld (of
afgetrokken):

-   Marketing Qualified Lead (MQL): Minder dan 12 punten, deze leads
    ontvangen relevante e-mailings om ze warm te maken voor Exact en ze
    uiteindelijk te converteren tot een Sales Qualified lead.
-   Sales Qualified Lead (SQL): Lead met meer dan 12 punten. Deze leads
    worden benaderd door de Sales afdeling zodra ze de score van 12
    behalen.

*Math Equation*

Punten worden opgeteld met behulp van de Smarty functie “[math
equation](http://www.smarty.net/docsv2/en/language.function.math.tpl)”.
Elke keer dat een prospect reageert op een call-to-action in een e-mail
van Exact, wordt via math equation punten aan het profiel van deze
prospect toegekend aan de hand van lead scoring. Het openen van een
e-mail levert bijvoorbeeld een punt op. Een click-through levert nog
meer punten op, etcetera. Later in dit verhaal kom je erachter hoe Exact
hier slim gebruik van maakt.

Lead nurturing one-on-one
-------------------------

Exact past lead nurturing toe op verschillende vlakken. Hieronder zoomen
we even in op 1 mogelijk traject dat prospects doorlopen om je duidelijk
te maken hoe het lead nurturing traject werkt:

Prospects die op Google zoeken naar softwarepakketen die
[SEPA](http://www.sepa.nl/sepa/introductie) ondersteunen, komen op de
Exact Globe Next landingspagina uit. Als zij daar kiezen om op Globe
Next te downloaden, komen ze bij een invulformulier terecht. De gegevens
die in dit formulier worden ingevuld, worden via een Joomla-koppeling
gesynchroniseerd met de
[database](http://www.emerce.nl/best-practice/hoe-ga-jij-om-database) in
Copernica Marketing Software. De prospect ontvangt vervolgens direct een
bevestigingsmail:\
\
![Bevestigingsmail Exact
Software](../images/bevestigingsmail.jpg "Bevestigingsmail Exact Software")

In de bevestigingsmail worden prospects gevraagd of zij hun interesses
aan willen vullen. Zo is Exact in staat om meer te leren over hun
verschillende prospects. Omdat deze gegevens veel zeggen over de
interesses van de prospect, kan Exact nu uiterst relevante en
persoonlijke e-mailings versturen op basis van de opgeslagen
profieldata.\
\
![Content op maat van
Exact](../images/content-op-maat-exact.jpg "Content op maat van Exact")

De content van deze mailings hoeft het bedrijf niet handmatig te
produceren, maar wordt automatisch samengesteld. Gebaseerd op de
interesses van de ontvanger vult de marketing software de e-mails via
RSS-feeds met content afkomstig van [The Biz
Box](http://www.the-biz-box.com/).

E-mailmarketing binnen het lead nurturing traject
-------------------------------------------------

De prospect ontvangt van Exact dus relevante en persoonlijke e-mails op
basis van zijn [opgeslagen interesses en
voorkeuren](http://www.copernica.com/nl/blog/5-bijzondere-manieren-om-je-verzendlijst-te-segmenteren).
De e-mails spelen ook een belangrijke rol in het lead nurturing traject.

Voor iedere extra e-mail die Exact moet versturen naar een MQL voor deze
SQL wordt, gaat er weer een puntje vanaf. Maar alle andere acties
leveren punten op. Zo levert het openen van een e-mail 1 punt op, en het
klikken op de call-to-action “Call back” in de e-mail levert meteen 8
punten op.\
\
![Leadscoring systeem
Exact](../images/leadscoring-systeem-exact.png "Leadscoring systeem Exact")

Op het moment dat iemand twaalf punten scoort, betekent dat die persoon
een Sales Qualified lead (SQL) is en gaat er automatisch een interne
mail naar salessupport.

![Interne mail naar Sales
afdeling](../images/interne-mail-sales-exact.jpg "Interne mail naar Sales afdeling")

Deze mail bevat een link naar de profielgegevens van de prospect, zodat
een accountmanager alle benodigde informatie beschikbaar heeft om de
prospect telefonisch te benaderen. Levert dit gesprek niks op, wordt de
prospect weer omgezet naar Marketing Qualified lead.

**Lead nurturing proces optimaliseren**

Omdat deze op math equation gebaseerde case nog niet eerder in de
praktijk was uitgevoerd, hield Exact de resultaten nauwlettend in de
gaten. Ook bleef men in nauw contact met de afdeling salessupport, om te
kijken waar het proces bijgeschaafd kon worden.

Niet voor niets, want op basis hiervan besloot men onder andere dat
bestaande klanten veel sneller als SQL moesten worden doorgezet. Ook
bleek dat prospects die doorklikten naar bepaalde specifieke content ook
in een keer de volle 12 punten moesten krijgen.

Lead nurturing is een continue proces dat je steeds verder kunt
optimaliseren. Zo verandert het koopgedrag van je klanten en zal je ook
niet altijd hetzelfde product aanbieden. Blijf het traject van MQL naar
SQL steeds optimaliseren. Pas je lead nurturing op een slimme manier
toe, dan levert dit gegarandeert business en resultaten op! 

 
