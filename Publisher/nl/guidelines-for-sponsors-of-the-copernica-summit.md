Deze pagina is bedoeld om sponsoren van het Copernica Summit te
informeren over hun deelname aan het Copernica Summit. Hier vind je de
verschillende deadlines terug alsook richtlijnen wat betreft je
standplek en spreeksessie (voor Gold & Platinum Sponsors).

Communicatie rondom het event
-----------------------------

Deelnemende partners worden op de website opgenomen zodra ze bij ons
bekend zijn. Daarbij word je als sponsor vermeld op de speciale
partnerpagina en meteen met logo meegenomen in alle communicatie rondom
het Copernica Summit. We vragen sponsoren dan ook zo snel mogelijk het
formulier hieronder in te vullen zodat we alle benodigde informatie mee
kunnen nemen in de communicatie.

Ben je Gold Sponsor of Platinum Sponsor? [Download dan hier het
invulformulier](Copernicacom/InvulformulierSummit2013.pdf)

Ben je Silver Sponsor? [Download dan hier je
invulformulier](Copernicacom/InvulformulierSummit2013(silver).pdf)

Presentaties Gold Sponsors & Platinum sponsors
----------------------------------------------

Gold sponsoren en Platinum sponsoren beschikken over de ruimte om een
presentatie te verzorgen tijdens het Copernica Summit. Hoe eerder het
programma vol raakt, hoe meer bezoekers we vroegtijdig trekken.

**Richtlijnen presentaties:**

-   De presentaties duren ieder 30 minuten. Hou daarbij rekening met 5
    minuten voor vraag en antwoord
-   Voor de presentaties wordt een opgegeven template van Copernica
    gebruikt. (De template is in ontwikkeling, deze is binnenkort ook
    beschikbaar op deze pagina)
-   We vragen de presentaties indien mogelijk te geven via Prezi. Indien
    je een andere presentatievorm wilt gebruiken, overleg dit dan even
    met Michael Heering
    ([michael.heering@copernica.com](mailto:michael.heering@copernica.com)).

Naar aanleiding van vorig jaar hebben we gemerkt dat het publiek het
best reageert op presentaties waar zij directe leerpunten uit kunnen
halen. Adviezen, how-toâ€™s, tips en tricks slaan erg goed aan. Hoe meer
voorbeelden je aan kunt halen om je punt duidelijk te maken, hoe beter.

**Opgelet:** Zorg ervoor dat er altijd die duidelijke link terug is naar
Copernica. Waarom past deze presentatie bij Copernica Marketing Software
en jouw organisatie?

**Deadlines presentaties:**

-   **Woensdag 14 augustus:**Titel en omschrijving van presentatie
    alsook info over spreker
-   **Woensdag 28 augustus:**Insturen presentatie ter beoordeling
-   **Maandag 9 september:**Insturen definitieve versie presentatie

We vragen de opgegeven deadlines te hanteren. Copernica behoudt zich het
recht de inhoud van de presentaties voor het Copernica Summit te
beoordelen en te weigeren indien deze niet van voldoende kwaliteit zijn.
Indien een lezing voor het keynote-programma niet van voldoende
kwaliteit blijkt te zijn, kan deze ingedeeld worden in het
parallelprogramma. Indien een lezing in het parallelprogramma niet van
voldoende kwaliteit blijkt te zijn, kan deze geweigerd worden.

Promotie van het event
----------------------

De promotiecampagne loopt van nu tot aan het event. Hieronder vallen
bijvoorbeeld mailings aan alle Copernica relaties, promotie via de
mediapartners, vermelding in eventagenda's en een Linkedin & Twitter
campagne.

Om jouw netwerk als eerste de kans te geven tot deelname, kan je
hieronder tekst en beeldmateriaal downloaden ter promotie. Mocht je nog
een andere visual nodig hebben, laat dit dan tijdig weten aan Michael
Heering
([michael.heering@copernica.com](mailto:michael.heering@copernica.com)),
dan kunnen we kijken of we dit kunnen regelen.

**[Download hier het
promotiemateriaal](Copernicacom/Promopack-Copernica-Summit-2013.rar)**

We verwachten dat je o.a.

-   Melding van het Copernica Summit maakt op je website
-   Je eigen netwerk (Copernica-gebruikers, prospects, partners)
    proactief uitnodigt
-   Onze social media berichtgeving retweet
-   Je e-mailhandtekening gebruikt om op het event te wijzen.

Promotiemateriaal op locatie
----------------------------

In Media Plaza bieden we ruimte tot het uitstallen van promomateriaal.
Alle Silver sponsoren hebben de mogelijkheid dit jaar om een banier te
plaatsen op hiervoor voorafbepaalde plaatsen.

Gold en Platinumsponsors beschikken over hun eigen standplek waarbij ze
de mogelijkheid hebben hun eigen promomateriaal te plaatsen.
Bijvoorbeeld: banieren, spandoeken, folderrek, kleine pop-upwand, etc.

**! Let op:** er zijn voor deze uitstalling geen stroompunten, geen
extra belichting, etc. en het mag max. 3mtr breed zijn.

Als je materiaal wilt uitstallen, moet je dit uiterlijk 5 augustus bij
ons (via
[michael.heering@copernica.com](mailto:michael.heering@copernica.com))
ter goedkeuring melden.

Mocht je nog vragen hebben nav bovenstaande, neem dan gerust contact op
met de organisatie via
[michael.heering@copernica.com](mailto:michael.heering@copernica.com).
