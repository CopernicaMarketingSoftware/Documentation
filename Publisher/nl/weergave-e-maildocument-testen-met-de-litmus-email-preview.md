E-mail templates en documenten worden dikwijls verschillend weergegeven
in de uiteenlopende e-mailprogramma’s en internetbrowsers waarmee
ontvangers jouw HTML e-mails bekijken. Dit komt omdat deze programma’s
afwijkende regels hanteren voor het interpreteren en weergeven van HTML
en CSS.

Het testen van een e-maildocument in al deze programma's kan veel tijd
in beslag nemen. Copernica beschikt gelukkig over een functie waarmee je
op eenvoudige wijze screenshots kan ontvangen met de weergave van jouw
nieuwsbrief in de meest voorkomende e-mailprogramma’s en internet
browsers.

![Litmus preview](logo-shadow.png) Je vindt deze tool door in een
document rechts onderin op de knop 'Toon in verschillende
e-mailprogramma's' te drukken.

![](navemailpreview.png)\*\*Let op: \*\*er zijn enige kosten verbonden
aan de preview.

Test starten
------------

Open het e-maildocument dat je wilt testen, en klik in de onderste
werkbalk op 'Toon in verschillende e-mailprogramma's'. Kies de wijze
waarop je op de hoogte wilt worden gebracht van de test resultaten, en
klik op 'request'.

Het kan enige tijd duren voordat alle voorvertoningen gereed zijn, omdat
het document letterlijk naar deze applicaties wordt verstuurd om de
screenshot te kunnen maken.

\*\* De litmus test biedt screenshots aan van voorvertoningen in de
volgende programma's en browsers:\*\*

-   Hotmail (Explorer/Firefox)
-   Outlook (2000, 2002 XP, 2003, 2007, 2010 beta,
-   Gmail
-   Lotus Notes (6.5, 7, 8)
-   Apple mail
-   me.com (Firefox, Explorer)
-   Gmail (old/new, Firefox/Explorer)
-   Windows live mail
-   AOL (Firefox/Explorer)
-   Thunderbird (3.0, 2.0)
-   Yahoo! mail (3.0, 2.0)

![Email preview](index.png)

Kosten per test
---------------

Er zijn enkele (geringe) kosten verbonden aan het gebruik van de Litmus
e-mail preview. De kosten bedragen 5 euro per complete test (niet per
screenshot uiteraard).

Vraag en antwoord
-----------------

**Afbeelding heeft in het screenshot ineens een zwarte achtergrond. Hoe
kan dit?**

![](imagetransparancy.png)De betreffende afbeelding is waarschijnlijk
een GIF afbeelding met transparantie. De transparante delen worden zwart
weergegeven. Wat je ziet is een exacte vertoning van wat ontvangers die
van outlook gebruik maken zullen zien.

Maak daarom waar mogelijk geen gebruik van transparantie, omdat het niet
goed wordt ondersteund door enkele e-mail programma's.
