Bij het instellen van een nieuwe bulkmailing vind je achter het tabblad
**Opties**enkele extra instellingen. De standaardinstellingen zijn voor
de meeste gebruikers goed. Verander de instellingen alleen als je zeker
weet wat je doet. Onderstaand worden de opties stuk voor stuk nader
toegelicht.

Wel/niet meesturen van de tekstversie
-------------------------------------

Type: Sommige ontvangers kunnen geen HTML e-mails lezen met hun
e-mailprogramma. Het is daarom altijd goed om ook een platte tekstversie
van de e-mail mee te sturen. Met het meesturen van de tekstversie
verklein je ook de kans dat je e-mails in de spamfolder eindigen. Als je
document of temple een tekstversie heeft, wordt deze automatisch
meegestuurd, tenzij je hier aangeeft hier niet van gediend te zijn.

Mailing niet personaliseren
---------------------------

Personaliseren: Als je niet wilt dat je mailing wordt gepersonaliseerd,
kan je dit met deze optie uitschakelen. Smarty personalisatie zal dan
niet meer worden getoond (je ziet dan gewoon de code). Het samenstellen
van de e-mails in je mailing zal met personalisatie uitgeschakeld iets
sneller gaan.

Dit is een test mailing
-----------------------

Dit is een test mailing: verstuur je een testmailing aan een testgroep?
Gebruik dan deze optie om de resultaten van de mailing niet in de
history van het profiel op te slaan. Het heeft verder geen invloed op de
aflevering van de mailing. De mailing krijgt geen hogere prioriteit dan
normale mailings, zoals dat met individuele testmailings wel het geval
is.

Afbeeldingen meesturen
----------------------

Desgewenst kan je de afbeeldingen met je e-mails meesturen, in plaats
dat ze op onze servers gehost worden. Let op, de afleversnelheid wordt
ernstig beperkt met deze optie. De verzending van grote mailings kan
dagen in beslag nemen. Veel e-mailprogramma's (waaronder Gmail)
ondersteunen het embedden van afbeeldingen bovendien niet; ze worden als
bijlage bij de e-mail toegevoegd, waardoor de ontvanger een kale mail
ziet zonder afbeeldingen.

Externe afbeeldingen opslaan op onze servers
--------------------------------------------

Schakel deze optie in je e-mail template of document gebruik wordt
gemaakt van afbeeldingen die je niet hebt geupload naar Copernica (en
dus van een andere online locatie worden gehaald).

Met deze optie ingeschakeld worden de externe afbeeldingen op onze
servers opgeslagen en blijven ze dus altijd beschikbaar in je e-mail.

Afleversnelheid
---------------

Vertraag eventueel de aflevering van de e-mail door de verzendsnelheid
te beperken. Hiermee kan je tegengaan dat de server van jouw website
overbelast raakt omdat te veel ontvangers naar uw website klikken.

De verzendsnelheid is van toepassing op de gehele bulkmailing. Voor het
instellen van afleverlimieten per ontvangende server kan je de
afleverinstellingen van het account beter wijzigen.

Statistieken
------------

Automatisch registreren wij van alle e-mails de resultaten. Als je dit
om wat voor reden dan ook niet wilt, kan je dit uitschakelen. \
 Een reden waarom gebruikers soms voor deze optie kiezen, is omdat
hyperlinks niet meer worden geredirect via onze picservers. De ontvanger
ziet dan het daadwerkelijk gelinkte domein, ipv het picserver domein
(pic.vicinity.nl).
