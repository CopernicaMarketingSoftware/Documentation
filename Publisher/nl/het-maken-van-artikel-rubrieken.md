Om een artikel op te nemen in een RSS of Atom feed, moet het artikel
zijn opgenomen in tenminste 1 rubriek. Je kan bijvoorbeeld een rubriek
'Nieuwsbrief' maken. Elk artikel dat je uiteindelijk in een nieuwsbrief
wil publiceren, plaats je in de deze rubriek. Of een rubriek 'Vacatures'
met hierin de vacatures binnen jouw organisatie. Wat te denken van een
rubriek 'Interne\_communicatie' voor het publiceren van interne
nieuwsberichten via RSS op het intranet.

-   Hetzelfde artikel kan in meerdere rubrieken worden opgenomen.
-   Niet-gerubriceerde artikelen kunnen niet worden opgenomen in een
    feed.
-   Het verwijderen van een rubriek heeft geen invloed op de artikelen
    uit de rubriek. Deze blijven beschikbaar.

Nieuwe rubriek maken
--------------------

-   Kies in het menu Artikel voor Nieuwe rubriek
-   Kies een naam voor de nieuwe rubriek, en de taal van de artikelen.

### Niet-gerubriceerd artikel plaatsen in rubriek

-   Klik in het linker overzicht op* Alle artikelen*
-   Selecteer het artikel in de lijst
-   Klik in de onderste werkbalk op *Rubrieken instellen…*
-   Selecteer 1 of meerdere rubrieken waarin het artikel geplaatst moet
    worden.

### Nieuw artikel aanmaken onder rubriek

-   Klik in het linker overzicht op de rubriek waaraan je het artikel
    wil toevoegen
-   Klik in het menu *Artikel* op *Artikel toevoegen*.

### Nieuw artikel aanmaken zonder rubriek

-   Klik in het linker overzicht op *Artikelen zonder rubriek*
-   Klik in het menu Artikel op *Artikel toevoegen*.

