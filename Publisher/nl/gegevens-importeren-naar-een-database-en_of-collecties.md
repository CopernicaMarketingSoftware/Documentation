Je kan met de importfunctionaliteit van Copernica snel en gemakkelijk
een bestand met relaties (of andere gegevens) importeren naar een
database. Ook is het mogelijk een bestaande gegevens bij te werken door
middel van een import.

Je vindt de importfunctionaliteit in het onderdeel *Profielen*. Klik in
het *Huidige weergave*menu op *Importeren/exporteren*

Als je gegevens wilt importeren, dien je minstens te beschikken over het
onderstaande

-   **Een database**. Dit kan een nieuwe database zijn, of een bestaande
    database die je wilt bijwerken met gegevens uit het importbestand.
-   **Een tab, komma of puntkomma gescheiden gegevensbestand**. Dit moet
    een .*txt* of een .*csv*bestand zijn. Het is niet mogelijk om .xsl
    (Excel) bestand te importeren. Deze moet je dus eerst omzetten naar
    een .txt of een .csv bestand. [Lees hier hoe je een Excel bestand
    kan omzetten naar een plat tekstbestand](#)

### Het tab gescheiden bestand uploaden

-   Ga naar het onderdeel **Profielen**
-   Aan de linkerkant zie je de in het account aanwezige databases en
    selecties. \

Als er geen databases aanwezig zijn, dan moet je eerst een nieuwe
database aanmaken.

-   Klik op de database waarnaartoe je de gegevens wilt importeren
-   Kies vervolgens in het menu *Huidige weergave*voor ‘**Gegevens
    importeren/exporteren**’
-   Kies **Importeren.**

![](afb1.png)

**Je belandt nu in het venster waar je gevraagd wordt het
gegevensbestand te uploaden (of een online locatie op te geven waar het
bestand staat)**.

-   Klik op ‘browse’ en selecteer het gegevensbestand bestand op je
    computer.
-   Klik op de button ‘**Bestand uploaden en naar de volgende stap**’.
    Het bestand zal nu naar de applicatie geüpload worden. Zodra de
    applicatie hiermee klaar is verschijnt het scherm waar je de import
    verder kunt instellen.

![](afb2.png)

### **Importeren van gegevens**

Kies hieronder de handleiding voor het type import dat je wilt uitvoeren

-   [Normale import waarmee altijd nieuwe profielen worden
    aangemaakt](#)
-   [Bestaande gegevens bijwerken met gegevens uit een importbestand](#)
-   [Importeren en/of bijwerken van een database met collectie](#)

