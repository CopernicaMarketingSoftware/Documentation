Op zoek naar een web-based oplossing voor het maken en beheren van
printuitingen? Een PDF-document is een uitstekend kanaal ter
ondersteuning van je bestaande marketingcampagnes. Met Copernica maak je
gemakkelijk je eigen PDF-document. Daarnaast biedt Copernica de
mogelijkheid je opgemaakte PDF-documenten naar eigen wens vorm te geven
en te personaliseren.

Aan de slag met PDF-documenten
------------------------------

![Aan de slag met
PDF-documenten](../images/nl-maak-een-gepersonaliseerd-pdf-document-thumb.png "Aan de slag met PDF-documenten")

De creatie van je eigen PDF-document op maat begint bij een template.
Maak je eigen creatie aan buiten Copernica waarna je deze met één
simpele klik importeert in Copernica. Om een gepersonaliseerd
PDF-document te maken, gebruik je de [PDFlib block
tool](http://www.pdflib.com/ "PDF lib block tool") (dit is een gratis
plugin voor Adobe Acrobat Pro). Hiermee voeg je gemakkelijk
verschillende contentblokken toe aan je document. Binnen Copernica kan
je deze blokken zelf vullen met tekst en/of afbeeldingen.

Personalisatie van je PDF-document
----------------------------------

De tekst en afbeeldingen die je toevoegt aan je PDF-document zijn te
personaliseren. Hiervoor gebruik je speciale Smarty tags, een template
engine voor PHP. Dankzij deze code is het mogelijk je de inhoud van je
PDF-document volledig naar eigen wens te personaliseren. Alle opgeslagen
relatiegegevens uit je Copernica database, kan je gebruiken voor de
personalisatie.

Gebruik je gepersonaliseerde PDF-document bijvoorbeeld als:

-   Speciale kortingsbon voor je nieuwste producten die je meestuurt als
    bijlage van een
    [e-mailing](./emailings.md "E-mailings").
-   Gepersonaliseerde brochure die je relaties kunnen downloaden vanaf
    je website.
-   Een persoonlijke brief waar je een gepersonaliseerde QR-code in
    opneemt om relaties naar je website te lokken.
-   En nog veel meer andere mogelijkheden.

