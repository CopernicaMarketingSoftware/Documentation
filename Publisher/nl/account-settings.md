Nadat een account is aangemaakt, kan je de omschrijving van het account
en enkele andere instellingen nog wijzigen vanuit Beheer \> Account \>
**Account-instellingen**

De accountinstellingen gelden voor het hele account, en kunnen alleen
door de beheerder van het account aangepast worden. Naast de
mogelijkheid om de omschrijving van het account te wijzigen, vind je
hier nog een aantal instellingen die hieronder verder worden toegelicht.

### **Opmaak**

Bij bepaalde licentietypen is het mogelijk om de applicatie te tonen met
een eigen lay-out. Deze lay-out wordt automatisch overgenomen in de
gekoppelde accounts, maar kan desgewenst ook per account ingesteld
worden.

Een bestaande opmaak voor de applicatie kan je wijzigen van naam en
omschrijving via*Gegevens bewerken* in menu *Lay-out*.

**De toegangsrechten worden per gebruiker ingesteld**

Standaard leveren wij een account beveiligd op. Dat wil zeggen dat
rechten op databases, templates en documenten per onderdeel en per
gebruiker ingesteld dienen te worden. Wanneer je dit niet nodig vindt,
dan vink je 'De toegangsrechten worden per gebruiker ingesteld' uit.
Hiermee stel je het account volledig open voor alle gebruikers. Zij
kunnen alle databases en bestanden inzien, bewerken en beheren.

Let op: deze instelling maakt alle gebruikers niet automatisch beheerder
van het account. Dit moet individueel worden ingesteld.

**Gebruikers mogen direct contact opnemen met Copernica**

Resellers gebruiken deze optie om aan te geven of de gebruikers binnen
hun accounts direct contact op mogen nemen met Copernica B.V.

**Gebruikers mogen direct contact opnemen met de partners van
Copernica**

Resellers gebruiken deze optie om aan te geven of de gebruikers binnen
hun accounts direct contact op mogen nemen met de partners van Copernica
B.V.

### Toegang beperken

Het is mogelijk om de toegang tot een account te beperken tot een
IP-adres of IP-range. Het is (nog) niet mogelijk om verschillende
IP-adressen in te voeren.

### IP-gegevens verwijderen of behouden

In sommige landen mogen IP-gegevens niet, of slechts voor beperkte duur
worden opgeslagen. In bijvoorbeeld het privacybewuste Duitsland gelden
zulke regels. Indien in het land waarvanuit je opereert dergelijke
regels van kracht zijn, kan je dit via deze instelling respecteren.

IP-gegevens worden in Copernica enkel opgeslagen voor het tonen van
geografische gegevens in e-mailing- en webstatistieken.

In Nederland gelden vanzelfsprekend geen beperkende regels voor opslag
van IP-gegevens.
