# Wordt een Copernica franchiser

Copernica BV groeit internationaal via zijn netwerk van partners. Een
partner kan bij goede prestaties franchiserechten verwerven. Hiermee
verkrijgt deze de exclusieve verkooprechten voor een land of regio.

Copernica BV onderzoekt constant de internationale markt op
groeimogelijkheden. Hiervoor bezoeken wij beurzen, maken we
handelsreizen en informeren wij bij gerenommeerde onderzoeksbureaus.
Indien de potentie in een land of regio voldoende is, werft Copernica BV
middelgrote webbureaus welke een
[partnerlicentie](http://www.copernica.com/nl/partners/5-manieren-om-inkomsten-te-genereren "Waarom een Partnerlicentie?")
afnemen. Op basis van de prestaties en interesse van de partner
bespreken we de mogelijkheden voor een franchiselicentie.

Verantwoordelijkheden franchisee Copernica
------------------------------------------

Een Copernica franchiselicentie neemt een grote verantwoordelijkheid met
zich mee. Vooraf wordt dus goed bekeken of je als partner geschikt bent
franchisee te worden.

Als franchisenemer ben je ondermeer verantwoordelijk voor alle verkoop-
en marketingactiviteiten in een bepaald land. Deze activiteiten zijn
voornamelijk gericht op het werven en informeren van partners en
gebruikers. Tevens geef je als franchisenemer eerstelijns support.

Verantwoordelijkheden Copernica BV
----------------------------------

Copernica BV ondersteunt de franchisenemer en is volledig
verantwoordelijk voor de productontwikkeling en de tweedelijns
[support](http://www.copernica.com/nl/articles/ondersteuning "Ondersteuning")
aan gebruikers. Een franchisenemer neemt deel aan een succesvolle en
kennisrijke organisatie en verkrijgt toegang tot een businessmodel met
terugkerende inkomsten.

Ge√Ønteresseerd in de franchiselicentie van Copernica BV? Neem dan voor
meer informatie contact op met [Michael
Linthorst](mailto:michael.linthorst@copernica.com?subject=Interesse%20in%20Franchiselicentie "Neem contact op met Michael Linthorst").
