# E-mailreputatie

Als een verzender van e-mail krijg je van Internet Service Providers en
externe partijen een e-mailreputatie aangemeten. Deze score bepaalt of
je als spammer of als legitieme verzender behandeld wordt. Een goede
e-mailreputatie zorgt voor optimale deliverability en biedt je de
grootste kans dat jouw e-mails daadwerkelijk de inbox van je relatie
bereiken.

Hoe wordt e-mailreputatie gemeten?
----------------------------------

E-mailreputatie wordt bepaald aan de hand van verschillende factoren.

### 1. Aantal maandelijkse e-mails

Consistentie is belangrijk. Je e-mailreputatie wordt beschadigd als er
ineens meer dan het normaal aantal berichten wordt verzonden. Als je
weinig berichten verstuurt is het moeilijk voor een e-mailprovider om je
reputatie te bepalen - simpelweg omdat er te weinig data is om te
analyseren. Je e-mailreputatie kan hierdoor lager zijn dan wanneer al je
e-mail van hetzelfde adres afkomstig is. En dit verhoogt weer de kans
dat jouw e-mail niet op de juiste wijze wordt afgeleverd.

### 2. Aantal spamklachten

Een klein aantal spamklachten is geen ramp voor je reputatie, maar houd
er wel rekening mee. Maar wat is de drempel? Hier hebben wij helaas geen
antwoord op. Met behulp van feedbackloopprogramma's kan je klachten die
binnen zijn gekomen over jouw verzonden e-mailing in de gaten houden.

### 3. Aantal e-mailings naar onbekenden

Een 'bounce'-percentage van 3% is acceptabel. In die 3% zitten
ontvangers die de mail niet hebben geopend of waar een foutmelding is
teruggekoppeld. Maar als het bouncepercentage bij elke verzending tussen
de 30% a 35% zit, dan moet je even goed kijken naar de verzendlijst. Dit
geeft aan dat je werkt met een slechte verzendlijst. De verzendlijst
onderhouden is een zeer belangrijke taak naast het bieden van relevante
content. Met een 'gezonde' en actuele verzendlijst voorkom je ook andere
problemen zoals het slachtoffer worden van spamtraps (zie punt 5).

### 4. Aantal geopende e-mails (relevantie)

Als je e-mails niet worden geopend, betekent het dat de content niet
relevant/boeiend wordt gevonden. Of dat het onderwerp niet voldoende
aanspreekt om door te lezen. Ontvangers kunnen jouw berichten zien als
spam en besluiten deze te markeren als spam. En voor je het weet stromen
de spamklachten binnen.

### 5. Spamtraps

Spamtraps zijn e-mailadressen speciaal ingesteld om te kijken of men er
spam naar toe verzendt. Het kunnen ook 'dode' e-mailadressen zijn om te
kijken of partijen blijven mailen naar deze adressen. Dergelijke
e-mailadressen vervuilen je database en schaden je e-mailreputatie.

Hoe zit het dan met de whitelists?\
 Een whitelist is de natuurlijke tegenhanger van een blacklist. Een
blacklist is een referentielijst van niet-legitieme afzenders oftewel
spammers die jouw inbox vervuilen met ongevraagde reclame. Een whitelist
is dus een referentielijst van legitieme afzenders.\
 Helaas zijn er geen globale whitelists beschikbaar om je e-mail
afleveringpercentage te verhogen. Maar Return Path, de marktleider op
het gebied van sender reputation data, biedt een
e-mailcertificatieprogramma aan waarbij jouw e-mail een
voorkeursbehandeling krijgt bij 1.8 miljard inboxen. Je kunt dit
e-mailcertificatieprogramma zien als één grote whitelist.

De e-mailreputatie beheren
--------------------------

Met behulp van online tools is het mogelijk om je e-mailreputatie op te
bouwen en te monitoren. Zo laat je de afzender ip-adres checken via
verschillende websites die reputatiescorechecks aanbieden. Zie hieronder
een aantal websites die zo'n check aanbieden:

-   [McAfee
    TrustedSource](http://www.trustedsource.org/en/feedback/checking "McAfee TrustedSource")
-   [Cisco Ironport Email and Web
    Security](http://www.senderbase.org/home "Cisco Ironport Email and Web Security")
-   [Return Path Sender
    Score](https://senderscore.org/ "Return Path Sender Score")
-   [Watchguard
    ReputationAuthority](http://www.reputationauthority.org/index.php "Watchguard ReputationAuthority")

### Feedbackloopprogramma's

Het is mogelijk om klachten die binnenkomen over jouw verzonden e-mail
automatisch te verwerken. Meld je daarvoor aan bij de
'Feedbackloopprogramma's'. Veel ISP's zoals Yahoo, Hotmail of AOL bieden
dit aan als dienst voor partijen die bulkmailings versturen. Via deze
programma's is het mogelijk om te achterhalen wie de e-mailings als
'spam' markeren zodat je hier direct op kan reageren. Door bijvoorbeeld
de ontvanger af te melden of zijn profiel te verwijderen uit de
database. Zo zorg je ervoor dat jouw verzendlijst schoon blijft en je
e-mailreputatie geen schade oploopt. Om deel te nemen aan zulke
programma's moet je wel toegang hebben tot e-mailaccounts op jouw
domeinnaam zoals: abuse@ of postmaster@. Hieronder een aantal ISP's die
feedbackloopprogramma's aanbieden. Het aanmelden kan middels formulieren
op de websites.

-   [Yahoo Feedback Loop](http://feedbackloop.yahoo.net/ "Yahoo Feedback Loop")
-   [MSN/Hotmail Feedback
    Loop](https://support.msn.com/eform.aspx?productKey=edfsjmrpp&ct=eformts "MSN/Hotmail Feedback Loop")
-   [AOL Feedback Loop](https://postmaster.aol.com/fbl-request "AOL Feedback Loop")
-   [OpenSRS/ Tucows](http://fbl.hostedemail.com/ "OpenSRS/ Tucows")
-   [Comcast](http://feedback.comcast.net "Comcast")
-   [United Online](http://www.unitedonline.net/postmaster/whitelisted.html "United Online")
-   Gmail: biedt helaas geen feedbacklooppprogramma aan partijen die
    bulkmailings versturen. Zij maken gebruik van ingewikkelde
    filtertechnieken om zelf te bepalen wat spam is en wat niet. Wel
    bieden zij de mogelijkheid aan de gebruikers van Gmail om zich af te
    melden van onnodige e-mailings als er gebruik wordt gemaakt van
    List-unsubscribe headers door de verzender.
