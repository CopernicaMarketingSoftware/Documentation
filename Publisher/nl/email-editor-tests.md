# Testen

Er zijn verschillende manieren om ervoor te zorgen dat jouw e-mail goed in de inbox aankomt.

## Spam controle
In je template of document vind je onderin de button _spamcontrole_ of _spamscore_. Hier kun je het resultaat van de spam-controle zien die op jouw template of document is uitgevoerd. Een hoge score betekent dat de kans groot is dat ontvangers dit bericht als spam zien. Het is beter om deze score zo laag mogelijk te houden.

Bij elke controle hoort een score die beschrijft in hoeverre de uitkomst van die controle de algemene score heeft beÃ¯nvloed. Daarnaast kun je onder de beschrijving de SpamAssassin code vinden. SpamAssassin is een open source computerprogramma voor servers dat wordt gebruikt voor het herkennen en onderscheppen van spam e-mail.

## Voorvertoning
Om te controleren hoe je mailing op desktop, tablet en mobile eruit ziet, ga je naar _Voorvertoning_ in de toolbar. De voorvertoning wordt standaard gepersonaliseerd op de ingestelde standaardbestemming. Je kunt hier aangeven welk soort apparaat je als voorbeeld wilt gebruiken. Daarnaast is het mogelijk om zelf de afmetingen van de voorvertoning aan te passen.

## Testmail versturen
Met een testmail test je de personalisatie en controleer je of de e-mail eruit ziet zoals je wilt. De testmail wordt verstuurd naar de inbox van de standaardbestemming en gepersonaliseerd voor dit profiel. Om een testmail te versturen, ga je naar **Testmailing verzenden** in de toolbar van je template of document. 

## Inboxplaatsing-test
Met een inboxplaatsing-test controleer je bij welke providers een mailing in de inbox terecht komt en bij welke de deliverability extra aandacht verdient. Copernica biedt deze functionaliteit aan in samenwerking met [Validity](https://www.validity.com/validity-for-email/). Je kunt een test aanvragen onder **Inboxplaatsing** in de toolbar van je template of document. De resultaten van de tests zijn zichtbaar onder **[Resultaten -> Inboxplaatsing-tests](https://ms.copernica.com/nl/#/results/250ok)**.

_Let wel op: er worden voor een inbox placement test kosten in rekening gebracht._
