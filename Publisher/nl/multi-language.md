# Vertaalmodule

Met de vertaalmodule kun je templates in meerdere talen maken, en kun je meertalige mailings versturen. Elke geadresseerde ontvangt een mailing die overeenkomt met de taalinstelling per profiel. De vertaalmodule werkt alleen voor drag-and-drop-templates en is beschikbaar als bètaversie. Je activeert de module via het menu-item [Configuratie](https://ms.copernica.com/#/admin), onder [Bètamodules](https://ms.copernica.com/#/admin/user/betamodules).

## Vertalen van een template
Templates hebben een *taalinstelling*. Dit geef je op bij het aanmaken van een template en kun je terugvinden in de toolbar onderaan de template of via 'Configuratie -> Personalisatie-instellingen -> Taal'. Als je een template wilt vertalen, kies je bovenin de toolbar voor 'Vertalen'. Hier voeg je een nieuwe taal toe. Er wordt nu een kopie van de brontemplate gemaakt, maar dan met een andere taal-instelling. 

## Taalinstellingen van je profielen
Om te zorgen dat geadresseerden de juiste versie van je mailing ontvangen, moet je een veld van het type 'Taal' toevoegen aan de [database](https://ms.copernica.com/#/profiles). En bij elk profiel moet je een voorkeurstaal instellen. Profielen zonder taalinstelling ontvangen de standaardtemplate. 

## Importeren en exporteren van vertalingen
Je kunt de vertalingen via de web interface invoeren, maar ook door de teksten te exporteren, te vertalen en weer te importeren. Om een export te maken ga je naar 'Vertalen -> Exporteren'. In het exportbestand staan alle brontekten en voor elke taal een kolom met de vertaling. Je kunt dit bestand aanpassen, en in elke kolom de ontbrekende vertalingen invullen. De kolom met ID's moet je intact laten, want daarmee kunnen de teksten bij het importeren weer worden teruggezet. Je kunt het vertaalde bestand importeren via 'Vertalen -> Importeren'. 

## Versturen van de mailing
Kies voor 'Verzendopties -> Bulkmailing'. Onder '*Opties*' zie je dat de template standaard wordt verzonden in alle beschikbare talen. Bij het inroosteren geef je de bestemming op. Op basis van het taalveld in het profiel wordt de juiste template verzonden., of de standaardtemplate als een profiel geen taal heeft.

## Statistieken inzien
Per taal wordt een aparte mailing aangemaakt en worden statistieken bijgehouden. Hierdoor is het mogelijk om in de [resultaten-module](https://ms.copernica.com/#/results/sentmailings) de resultaten per taal te bekijken. Ook kun je in de [resultaten-module](https://ms.copernica.com/#/results/sentmailings) de statistieken van mailings bij elkaar optellen. Hiervoor klik je op de tag 'Meertaligheid: [taal]'. 
