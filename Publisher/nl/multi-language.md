# Vertaalmodule

Met de vertaalmodule kun je templates in meerdere talen maken, en kun je meertalige mailings versturen. Elke geadresseerde ontvangt een mailing die overeenkomt met de taalinstelling per profiel. De vertaalmodule werkt alleen voor drag-and-drop-templates en is beschikbaar als bètaversie. Je activeert de module via het menu-item [Configuratie](https://ms.copernica.com/#/admin), onder [Bètamodules](https://ms.copernica.com/#/admin/user/betamodules).

## Vertalen van een template
Template hebben voortaan een *taalinstelling*. Dit geef je op bij het aanmaken van een template en kun je terugvinden in de toolbar onderaan je template of via 'Configuratie -> Personalisatie-instellingen -> Taal'. Als je een template wilt vertalen, kies je onderin de toolbar voor 'Voeg vertaalde versie toe'. Er wordt nu een kopie van de brontemplate gemaakt, maar dan met een andere taal-instelling. Hierna kun je alle teksten vertalen door bovenin te klikken op de knop 'Vertalen'.  

## Taalinstellingen van je profielen
Om te zorgen dat geadresseerden de juiste versie van je mailing ontvangen, moet je een veld van het type 'Taal' toevoegen aan de [database](https://ms.copernica.com/#/profiles). En bij elk profiel moet je een voorkeurstaal instellen. Profielen zonder taalinstelling ontvangen de standaardtemplate. 

## Importeren en exporteren van vertalingen
Je kunt de vertalingen via de web interface invoeren, maar ook door de teksten te exporteren, te vertalen en weer te importeren. Om een export te maken ga je naar 'Vertalen -> Exporteren'. In het exportbestand staan alle brontekten en voor elke taal een kolom met de vertaling. Je kunt dit bestand aanpassen, en in elke kolom de ontbrekende vertalingen invullen. De kolom met ID's moet je intact laten, want daarmee kunnen de teksten bij het importeren weer worden gekoppeld aan de template. Je kunt het vertaalde bestand importeren via 'Vertalen -> Importeren'. 

## Versturen van de mailing
Kies voor 'Verzendopties -> Bulkmailing'. Onder '*Opties*' zie je dat de template standaard wordt verzonden in alle beschikbare talen. Bij het inroosteren geef je de bestemming op. Op basis van het taalveld in het profiel wordt de juiste template verzonden., of de standaardtemplate als er geen taal bij een profiel is ingevuld.

## Statistieken inzien
Voor elke taal wordt een aparte mailing aangemaakt, en worden individuele statistieken bijgehouden. Hierdoor is het mogelijk om in de [resultaten-module](https://ms.copernica.com/#/results/sentmailings) de statistieken per taal te bekijken. 

Ook is er in de [resultaten-module](https://ms.copernica.com/#/results/sentmailings) de mogelijkheid om de statistieken van mailings bij elkaar op te tellen. Hiervoor klik je op de tag 'Meertaligheid: [taal]'. 
