# Follow-ups in Marketing Suite
De follow-up manager is een gebruiksvriendelijke tool om geavanceerde
campagnes te maken. Doordat deze tool ge√Øntegreerd is met de template
editor en database applicatie kun je op deze plaatsen geavanceerde en
persoonlijke opvolgacties ontwerpen.

Binnen de follow-up manager kun je, door verschillende boxen met elkaar
te combineren, geavanceerde marketingcampagnes ontwikkelen. Geavanceerde boxen
staan het toe om met JavaScript extra functionaliteiten toe te voegen.
De objecten beschikbaar in JavaScript kun je [hier](./data-object) vinden.

## Triggers
De follow-up manager begint altijd met een trigger. Binnen de template
editor kan dit bijvoorbeeld een klik zijn op een link en in de database
applicatie kan dit bijvoorbeeld een gewijzigd of nieuw (sub-)profiel zijn.
Vanaf dit moment heb jij de regie in handen met de follow-up manager en
kun je e-mails automatisch gaan versturen op basis van deze triggers.

## Beslissingsmoment
Door een beslissingsmoment in te stellen, bepaal jij wat voor e-mails er
worden verstuurd. Zo kun je acties instellen op basis van bestedingsbedrag
of het aantal keer dat iemand je website bezoekt.

Je kunt eenvoudig controleren of:

- een profiel is ingeschreven
- een profiel of subprofiel overeenkomt met een waarde
- er op een specifieke link is geklikt

## Actie
Met een actie kun je op het juiste moment e-mails versturen of een profiel
verrijken.

Zo kun je eenvoudig:

- een vertraging toevoegen om acties later uit te voeren
- een profiel of subprofiel bijwerken
- een profiel of subprofiel aanmaken
- een abonnement opzeggen of een bestemming verwijderen
- een e-mail sturen

## Advanced boxes
Het is ook mogelijk om door middel van JavaScript klantendata op te slaan.
Deze kun je vervolgens inzetten om de follow-up mogelijkheden uit te breiden.

Met de geavanceerde boxes kun je JavaScript checks uitvoeren of door middel van
functies je eigen triggers en acties te maken.

## Database applicatie
Met de follow-up manager kun je in de database applicatie eenvoudig beginnen
met automatiseren. De follow-ups starten altijd met een trigger. Deze trigger
is bijvoorbeeld een nieuw of gewijzigd profiel in een database. Hieromheen
kun je met de follow-up manager campagnes automatiseren. Je kunt opvolgacties
aanmaken op zowel een database als op een collectie.

Binnen de database app kun je de follow-ups vinden binnen de database
instellingen.

## Template editor
Zowel binnen de HTML template editor en de drag-n-drop template editor
kun je op elke link een automatische opvolgactie maken.

Je navigeert naar de follow-up manager door in de drag-n-drop template
editor een CTA of link te selecteren waarvoor je een opvolgactie wilt gaan
maken. Een follow-up actie kan je op twee manieren maken: met de eenvoudige
flowchart editor en met de script editor. Binnen de HTML template editor
navigeer je binnen het menu Tools naar de link click follow-ups.

Tip: Je kunt altijd de huidige datum (en tijd) gebruiken door "now"
te typen in een datum veld.

## Script editor
De script editor is, net als de advanced boxes, voor een developer. Hier
kun je namelijk zelf aan de slag met JavaScript om zo geavanceerde campagnes
op te zetten. Deze scripts worden, net als in de flowchart editor, uitgevoerd
op de servers van Copernica als er op een link wordt geklikt. De beschikbare
objecten vind je [hier](./data-object).

## Tutorials
Om je te laten zien wat er mogelijk is met follow-ups en je op weg te helpen,
hebben we een aantal tutorials voor je klaar staan:

* [Profiel verrijking](./campaign-tutorial-profile-enrichment)
* [Dubbele opt-in](./campaign-tutorial-double-opt-in)
* [Lead scoring/nurturing](./campaign-tutorial-lead-nurturing)
* [Re-activatie](./campaign-tutorial-reactivation)
* [Herhalingsaankopen](./campaign-tutorial-repeat-purchase)

## Meer informatie
- [Opvolgacties](./followups)
- [Opvolgacties in de Publisher](./follow-up-manager-publisher)
