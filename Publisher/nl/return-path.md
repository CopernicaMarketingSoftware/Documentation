Return Path is een dienstverlener die de aflevering van je
e-mailberichten kan optimaliseren. Dit doet Return Path door
verzendingen te monitoren en afspraken te maken met zowel ontvangende
partijen (Internet Service Providers, ISP’s) als verzendende partijen
(Email Service Providers, ESP’s, en marketeers). Return Path biedt als
voordeel dat ze afspraken heeft gemaakt met de ISP’s.

Copernica is een certified partner van Return Path, wat betekent dat je
als gebruiker via Copernica soepel gecertificeerd kan worden. Een Return
Path certificering is een optimalisatie, geen noodzaak. Copernica zorgt
er voor dat je e-mailberichten op een goede manier afgeleverd worden bij
ISP’s, dat je spamscore inzichtelijk is en je IP-adres een goede
reputatie heeft.

[www.Senderscore.org](http://www.Senderscore.org) is onderdeel van
Return Path en geef je direct inzicht in de kwaliteit van je IP adres.

Voordelen Return Path Certification
-----------------------------------

Een certificering via Return Path levert de volgende voordelen op:

-   Directe inbox aflevering bij een groot aantal ISP’s (Zoals KPN en
    Hotmail)
-   Directe weergave van afbeeldingen en direct aanklikbare hyperlinks
    in e-mail
-   Geen beperkingen in afleversnelheid bij aangesloten ISP’s
-   Opname in whitelist Return Path vermindert problemen met
    spamfilters.

Neem voor meer informatie ook een kijkje op:
[http://www.returnpath.com/about-us/the-return-path-advantage/](http://www.returnpath.com/about-us/the-return-path-advantage/)

Kosten
------

Deze dienst is niet gratis. Download de tarieven:
[http://www.returnpath.com/.../Return-Path-Certification-Pricing-9\_12.pdf](http://www.returnpath.com/wp-content/uploads/resource/certification-pricing-fees/Return-Path-Certification-Pricing-9_12.pdf).

-   Bij 250k mails per maand betaal je per jaar: \$ 1375,-
-   Bij 1 mln mails per maand betaal je per jaar: \$ 2750,-

De eenmalige kosten vervallen omdat Copernica partner is van Return
Path. Indien je dat wenst kan Copernica je IP adres van een klant
kosteloos aanmelden bij Return Path. Hier hangt wel de voorwaarde aan
vast dat je over een eigen dedicated IP adres beschikt.

Certificering aanvragen
-----------------------

Return Path hanteert zelf [het volgende
aanvraagformulier](Copernicacom/application-form-returnpath.pdf) om te
controleren of een partij klaar is voor de certificering. Zo kijkt
Return Path naar het gebruik van je dedicated IP adres (minimaal 90
dagen) en de verzenddomeinnamen die je hanteert. Wil je certificering
aanvragen, vul dit formulier in en stuur het naar
[partnermanagement@copernica.com](mailto:partnermanagement@copernica.com?subject=Aanvraag%20certificering)
