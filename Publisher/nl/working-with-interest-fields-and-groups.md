Een interesseveld is een speciaal soort databaseveld met maar twee
invulmogelijkheden: wel of niet aangevinkt. Dit type velden wordt vooral
toegepast om interesses en voorkeuren aan te geven. Bijvoorbeeld, bij
een profiel van een bedrijf*,* kan je toevoegen: wel/geen lid van een
brancheorganisatie, wel/geen telefonisch contact gewenst, wel/geen lid
van de nieuwsbrief.

Je voegt een interesseveld toe aan een database vanuit het menu
Databasebeheer \> **Databasevelden wijzigen...**.

### **Groepnaam**

Interesses die aan elkaar gerelateerd zijn, kunnen worden gegroepeerd.

Bijvoorbeeld, als je de sporten 'voetbal, 'basketbal' en 'tennis' als
interesses opneemt, kunnen deze onder de groep 'sport' worden
samengevat.

Bij het veld **Naam** vul je de interesse/voorkeur in, bij naam van
groep geeft je eventueel een groep aan waaronder de interesse valt. Als
de **Naam** bij een reeds bestaande groep hoort, kan je deze ook uit het
dropdown menu ‘**Bestaande groep**’ kiezen. Bijvoorbeeld: Naam
Basketbal, Naam van groep: Sport en Naam: Voetbal, Naam van groep:
Sport.

1.  Klik op de knop **Interesse toevoegen**.

![](../images/database-fields-create-interest.png)

1.  Voer de naam in voor het nieuwe interesseveld. Het nieuwe
    interesseveld kan in een nieuwe groep worden geplaatst, of worden
    toegevoegd aan een bestaande groep.

Klik vervolgens op **opslaan**.

![](../images/database-fields-make-interest.png)

1.  Het interesseveld is aangemaakt. De abeelding hieronder toont twee
    bestaande interessevelden vallend in de groep Color: Red en Blue.

![](../images/database-fields-list-interest.png)

**Verder handig om te weten**:

-   Interesses kan je alleen bij profielen toevoegen, niet bij
    subprofielen.
-   Een interessesaam mag geen bijzondere tekens of spaties bevatten (?
    - @ etc.), als scheidingsteken kan je eventueel een underscore (\_)
    gebruiken.
-   Bij het toevoegen of wijzigen van een profiel in de database, kiest
    de invuller om de interesse wel of niet aan te vinken.
    Interessevelden kunnen natuurlijk ook worden gebruikt in
    webformulieren. Ze worden dan standaard als checkbox [x] getoond,
    die aan- en uitgevinkt kan worden.

