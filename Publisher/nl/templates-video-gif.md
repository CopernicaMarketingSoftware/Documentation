# Video en GIFs in email

Video is een erg nuttig medium in marketing: Het is leuk, trekt je aandacht 
en kan belangrijke boodschappen overbrengen. Helaas ondersteunen weinig 
email clients video in een email, maar er zijn andere manieren om toch 
video in je mail te verwerken. In dit artikel bespreken we een aantal 
manieren om je email interessanter te maken met GIFs en video.

## Link naar je video

Als je een video host, bijvoorbeeld op youtube of je eigen website, kun 
je ernaar linken vanuit je email. Wij raden bijvoorbeeld aan om een mooi 
beeld uit je video in je email te plaatsen met een afspeelicoontje erop. 
Als je hieraan een hyperlink toevoegt kunnen de gebruikers direct naar je 
video gestuurd worden vanuit de email. Vergeet ook niet `?play` aan het 
einde van de URL toe te voegen zodat de video meteen afspeelt als de 
gebruiker klikt.

## GIFs

GIFs kun je gebruiken om een korte animatie, scene uit een video of 
slideshow toe te voegen aan je email. Je hoeft je dan ook geen zorgen te 
maken over het hosten van je video. Je kunt zo'n GIF bijvoorbeeld gebruiken 
om verschillende kleuren of stijlen van je product te laten zien. GIFs 
zijn een ouder formaat en worden over het algemeen goed ondersteund. 
Momenteel worden ze alleen niet ondersteund door nieuwere versies van Outlook 
en Windows Phone 7, deze laten alleen de eerste frame zien.

Tips voor het gebruiken van GIFs:

* Wees er zuinig mee! Je wil je gebruikers verrassen, niet irriteren 
met teveel beweging voor hun ogen.
* Zorg ervoor dat je eerste frame interessant en informatief is. Outlook 
en Windows Phone 7 gebruikers krijgen alleen deze te zien, dus gebruik 
deze slim.
* Maak je GIFs niet te groot; Dit kan ze langzaam maken en veel data van 
je gebruikers innemen.
* Je kunt een GIF kleiner maken door onnodige ruimte weg te knippen en 
overbodige frames te verwijderen. Als je ervaren bent met photoshop kun 
je er ook voor kiezen om alleen de bewegende onderdelen te animeren, 
waardoor de afbeelding niet voor elk frame opnieuw getekend hoeft te worden.

## Geanimeerde link naar je video

Daarnaast is het ook heel interessant om de GIF en de afbeelding met het 
afspeelicoon te combineren. GIFs kunnen door middel van een hyperlink ook 
doorverwijzen naaar je video. Je trekt de aandacht met de GIF en nodigt 
zo je gebruiker uit om verder te kijken naar wat jij te zeggen hebt.

## Meer informatie

* [Templates](./templates)
