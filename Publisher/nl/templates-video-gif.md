# Video's en GIFs

Video is erg nuttig in marketing: Het is leuk, trekt je aandacht en je 
kan er krachtige boodschappen mee overbrengen. Helaas ondersteunen veel 
email clients nog geen video in een email, maar er zijn manieren om dit 
te omzeilen. In dit artikel zullen we een aantal manieren om GIFs en videos 
in je mail te gebruiken bespreken.

## Video

Als je een video host, bijvoorbeeld op YouTube of je eigen website, kun 
je ernaar linken vanuit je e-mail. Je kunt bijvoorbeeld een beeld uit de
video combineren met een afspeelicoontje om gebruikers middels een 
hyperlink direct naar je video te sturen als ze erop klikken in de e-mail. 
Vergeet ook niet `?play` aan het einde van de URL toe te voegen, zodat de 
video meteen afspeelt als de gebruiker klikt.

## GIFs

GIFs kun je gebruiken om een korte animatie, scene uit een video of 
slideshow toe te voegen aan je e-mail. Je hoeft je dan ook geen zorgen te 
maken over het hosten van je video. Je kunt zo'n GIF bijvoorbeeld gebruiken 
om verschillende kleuren of stijlen van je product te laten zien. GIFs 
zijn een ouder formaat en worden over het algemeen goed ondersteund. 
Momenteel worden ze alleen niet ondersteund door nieuwere versies van Outlook 
en Windows Phone 7, deze laten alleen de eerste frame zien.

Tips voor het gebruiken van GIFs:

* Wees er zuinig mee! Je wil je gebruikers verrassen, niet irriteren 
met teveel beweging voor hun ogen.
* Zorg ervoor dat je eerste frame interessant en informatief is. Outlook 
en Windows Phone 7 gebruikers krijgen alleen deze te zien, dus gebruik 
deze slim.
* Maak je GIFs niet te groot; Dit kan ze langzaam maken en veel data van 
je gebruikers innemen.
* Je kunt een GIF kleiner maken door onnodige ruimte weg te knippen en 
overbodige frames te verwijderen. Als je ervaren bent met photoshop kun 
je er ook voor kiezen om alleen de bewegende onderdelen te animeren, 
waardoor de afbeelding niet voor elk frame opnieuw getekend hoeft te worden.

## Geanimeerde link naar je video

Het kan ook heel interessant zijn om de GIF en de afbeelding met de 
play knop te combineren. Het is namelijk ook mogelijk een link toe te voegen 
aan een GIF. Op deze manier kun je bijvoorbeeld met een GIF een 
highlight of preview laten zien, waarop iemand kan klikken om de 
hele video te tonen. Zo trek je meteen de aandacht en nodig je de 
lezer uit om je bedrijf verder te verkennen.

## Meer informatie

* [Templates](./templates)
