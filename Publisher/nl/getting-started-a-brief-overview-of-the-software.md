Leuk dat je met Copernica aan de slag gaat! Werken met Copernica lijkt
in het begin moeilijk, maar als je eenmaal weet hoe de software is
opgebouwd en waar alle functies zich bevinden, zal je merken dat je
steeds gemakkelijker en sneller zelf geavanceerde online marketing
campagnes kan opzetten. Dit artikel geeft een snel overzicht van de
meest belangrijke functionaliteiten.

Databases en profielen
----------------------

Elke online marketing campagne begint met een centrale database met alle
relaties. Je beheert je databases in het onderdeel *Profielen*. Je bent
volledig vrij om databases toe te voegen en de structuur van de database
te bepalen.

Databases zijn opgebouwd met profielen. Een profiel kan bijvoorbeeld
verschillende gegevens bevatten over één enkele relatie. Van elk profiel
wordt automatisch bijgehouden wanneer deze is aangemaakt en welke
mutaties er sindsdien zijn geweest. Ook kan per profiel de volledige
[campagnegeschiedenis](./view-profile-history-and-campaigns.md)
worden bekeken. Je ziet dus exact welke mailings aan een relatie zijn
verstuurd en welk resultaat er is geweest (impressie, klik, of misschien
wel een afleverfout?).

Een goed begin is het halve werk. Hoe beter je de gegevens organiseert
vanaf het begin, hoe minder vaak je hier later nog terug hoeft te keren.
De meeste gebruikers die starten met Copernica beschikken al over een
lijst met relaties. Het importeren van deze gegevens naar Copernica doe
je in een handomdraai.

Databases in Copernica kunnen worden uitgebreid met extra lagen met
gegevens genaamd
[collecties](http://www.copernica.com/nl/ondersteuning/werken-met-database-collecties).
Een collectie kan bijvoorbeeld informatie bevatten over producten die
zijn aangekocht door een profiel. Elk aangekocht product wordt dan
opgeslagen als subprofiel in de collectie.

-   [Database aanmaken en gegevens
    importeren](http://www.copernica.com/nl/ondersteuning/database-maken-en-gegevens-importeren)

Selecties en miniselecties
--------------------------

Je gebruikt
[selecties](http://www.copernica.com/nl/ondersteuning/selecties-en-miniselecties)
om segmenten te maken binnen een database. Hierbij kan je denken aan een
selectie van mannen die zijn geboren na 1970, of een selectie van
profielen die in een e-mailing op een specifieke link hebben geklikt. De
meest essentiële selectie is misschien wel de selectie waarmee
afmeldingen actief worden gefilterd uit een mailinglijst: de
nieuwsbriefselectie.

Selecties zijn
[dynamisch](http://www.copernica.com/nl/ondersteuning/hoe-en-wanneer-worden-selecties-opgebouwd).
Dat wil zeggen dat bij elke wijziging in een profiel of in de selectie
zelf automatisch wordt bekeken welke profielen in de selectie
thuishoren.

-   [Een nieuwsbriefselectie
    maken](http://www.copernica.com/nl/ondersteuning/nieuwsbrief-selectie-maken)

Templates en documenten
-----------------------

Elk e-maildocument dat je verstuurt met Copernica is gebaseerd op een
HTML-template. In de template leg je de lay-out en het uiterlijk van de
uiteindelijke e-mail vast. In de broncode van de template geef je met
speciale blokken aan waar later in het document teksten en afbeeldingen
kunnen worden toegevoegd en kunnen worden herhaald. Op deze wijze kan
een enkele template oneindig vaak gebruikt worden.

Copernica beschikt over een
[standaardtemplate](http://www.copernica.com/nl/ondersteuning/werken-met-de-standaard-template-van-copernica)
die je snel en eenvoudig inlaadt. De template bevat tekst, afbeelding en
loopblokken en is prima geschikt om de mogelijkheden van templates en
documenten te onderzoeken.

Na het bouwen van een template of het gebruiken van een standaard
template, kan je een document aanmaken. Vanuit bewerkmodus kan je in het
document de dynamische template blokken gebruiken voor het toevoegen van
teksten en afbeeldingen.

-   [Een eigen template maken voor gebruik in
    e-mailings](http://www.copernica.com/nl/ondersteuning/een-eigen-template-maken-voor-gebruik-in-e-mailings)
-   [Een e-maildocument
    opmaken](http://www.copernica.com/nl/ondersteuning/opmaken-van-een-e-maildocument)

Webversie
---------

Soms heeft een e-mailprogramma problemen met het weergeven van de
e-mail. Daarom kun je beter ook een webversie met de mailing meesturen.
Dit is een versie van je e-mail die je in een internetbrowser kan
openen.

-   [Een eigen template maken voor gebruik in
    e-mailings](http://www.copernica.com/nl/ondersteuning/een-eigen-template-maken-voor-gebruik-in-e-mailings)

Onderwerp en afzenderadres van een e-mail
-----------------------------------------

Een e-maildocument dat de mailsenders van Copernica verlaat is altijd
voorzien van een onderwerp, een afzendernaam en -adres. Het moet voor de
ontvanger immers duidelijk zijn van wie de e-mail afkomstig is en waar
het over gaat.

-   [Het onderwerp en de afzender
    instellen](http://www.copernica.com/nl/ondersteuning/het-onderwerp-en-afzenderadres-instellen)

Uitschrijvers verwerken
-----------------------

Volgens de Nederlandse wet ben je verplicht om elke commerciële e-mail
die je verstuurt te voorzien van een goed zichtbare en werkende
uitschrijflink. Copernica beschikt over verschillende methodes voor het
toevoegen van deze links. De meest gebruikte en eenvoudige methode is de
speciale
[uitschrijftag](http://www.copernica.com/nl/ondersteuning/de-uitschrijflink-unsubscribe-tag),
die een voor iedere ontvanger unieke uitschrijflink maakt.

Wanneer iemand een mailing niet langer wenst te ontvangen en zich
uitschrijft via deze link, wordt het profiel van de ontvanger
automatisch gewijzigd of verwijderd. Wat er precies moet gebeuren
(wijzigen of verwijderen) bepaal je zelf bij de
[uitschrijfopties](http://www.copernica.com/nl/ondersteuning/uitschrijfgedrag-instellen-op-database-of-collectie)
in de database.

-   [Een uitschrijflink toevoegen aan een e-mailtemplate of
    document](http://www.copernica.com/nl/ondersteuning/de-uitschrijflink-unsubscribe-tag)
-   [Het uitschrijfgedrag instellen in de database of
    collectie](http://www.copernica.com/nl/ondersteuning/uitschrijfgedrag-instellen-op-database-of-collectie)

Testmail versturen
------------------

Je verstuurt een document nooit naar een hele grote groep ontvangers
zonder het document eerst grondig te testen. Zitten er geen tikfouten
in? Wordt de e-mail goed weergegeven? Werken alle afbeeldingen?

Copernica heeft een speciale test mail functionaliteit waarmee je direct
een testmail verstuurt naar de
[standaardbestemming](http://www.copernica.com/nl/ondersteuning/standaardbestemming-instellen-of-wijzigen).
Het is vanzelfsprekend ook mogelijk om een testmail te versturen naar
een select gezelschap (collega's, opdrachtgevers).

-   [Een testmail versturen naar de standaardbestemming of naar een
    groep
    ontvangers](http://www.copernica.com/nl/ondersteuning/een-test-e-mail-versturen)

Bulkmailing verzenden
---------------------

Heb je de mailing goed getest? Kijk dan voordat je deze verstuurt naar
deze [deliverability optimalisatie
tips](http://www.copernica.com/nl/ondersteuning/deliverability-optimaliseren).
Is dit ook allemaal kloppend, dan kan je de e-mailing gaan versturen
naar je meerdere relaties in de database of selectie. Dit noemen wij een
**bulkmailing**.

-   [Een bulkmailing
    verzenden](http://www.copernica.com/nl/ondersteuning/bulkmailing-verzenden)

Campagneresultaten
------------------

Copernica houdt automatisch verschillende campagne resultaten voor je
bij. Voorbeelden hiervan zijn impressies, kliks, uitschrijvingen en
klachten. Maar dit is pas het topje van de ijsberg. Copernica houdt ook
bij waar de e-mails naartoe werden gestuurd, in welke programma ze
werden geopend en welke domeinen werden gebruikt. Hyperlinks is ook een
erg interessante statistiek omdat het precies bijhoudt door wie en hoe
vaak er op de hyperlinks in de e-mail is geklikt.

-   [Campagneresultaten bekijken en
    delen](http://www.copernica.com/nl/ondersteuning/campagneresultaten-bekijken-en-delen)

Andere mogelijkheden
--------------------

Copernica heeft niet voor niets de ondertitel marketing software. Dit
betekent dat je behalve databases en mailcampagnes ook bijvoorbeeld
landingspagina's, webformulieren en enquêtes kan aanmaken.

Omdat Copernica multimediaal is het net zo eenvoudig om een sms
bulkmailing te versturen of een pdf document aan te maken.

-   [Een landingspagina of webformulier
    maken](http://www.copernica.com/nl/ondersteuning/websites)
-   [Enquêtes
    maken](http://www.copernica.com/nl/ondersteuning/enquetes-maken)

