De eerste keer een e-mailing verzenden is altijd een spannend maar leuk
moment. Gaat het wel goed? Komt je e-mailing wel aan bij de juiste
relaties? Met Copernica Marketing Software hoef je je daar niet langer
zorgen over te maken. Dankzij de oplossing van Copernica verzend je
makkelijk en snel je nieuwsbrief of gerichte actiemailing naar één of
meerdere relaties.

Verzend je e-mailing naar een selectie of je hele database
----------------------------------------------------------

![Verzend je e-mailing naar een selectie of je hele
database](../images/nl-send-to-target-groups-copernica.gif)

Bepaal allereerst naar wie je een e-mailing verzendt. Richt je de
boodschap tot je volledige doelgroep of tot een
[selectie](./definieer-doelgroepen-met-selecties.md "Definieer doelgroepen met selecties")
uit je [database](./maak-je-eigen-database.md "Maak je eigen database")?
Binnen Copernica pas je makkelijk segmentatie toe met behulp van
selecties. Deel je verzendlijst op in kleinere relevante doelgroepen om
een hogere respons uit je e-mailcampagnes te halen.

Direct verzenden of later?
--------------------------

![Email direct verzenden of
inroosteren?](../images/nl-verzend.png "Verzend je e-mailing naar een selectie of je hele database")

Kies zelf of je een e-mailing direct verzendt of op een later tijdstip.
Dankzij deze functie plan je eenvoudig volledige e-mailcampagnes in.
Verzend bijvoorbeeld dagelijks een verjaardagsmail of een wekelijkse
nieuwsbrief met het laatste nieuws. Jij stelt het tijdstip van verzenden
in plus de relaties die de e-mailing moeten ontvangen, Copernica doet de
rest. Wist je dat je met Copernica ook [e-mailcampagnes automatisch kan
verzenden](./automatiseer-je-campagnes.md "Automatiseer je campagnes")?

### Een bijlage toevoegen?

Voeg eenvoudig een bijlage toe aan je e-mailing. Dat kan om een
[PDF-document](./maak-een-gepersonaliseerd-pdf-document.md "Maak een gepersonaliseerd PDF-document")
gaan dat je opmaakt in Copernica. Maar ook bestanden die niet in
Copernica zijn aangemaakt, voeg je met één klik toe aan je e-mailings.

Een uitstekende deliverability met Copernica
--------------------------------------------

![Een uitstekende deliverability met
Copernica](../images/nl-deliverability.png "Een uitstekende deliverability met Copernica")

Je wilt niet alle tijd en moeite in de opmaak van je e-mailing steken om
er later achter te komen dat je e-mailing niet eens bij je relatie
aankomt. Copernica geeft aan of je e-mailing aan alle eisen voldoet om
door de strenge spamfilters heen te komen. Zo kijkt de software of:

-   Je gebruik maakt van een afmeldmogelijkheid
-   Je e-mailing geen te hoge spamscore heeft
-   Je als verzender niet voorkomt op een blacklist
-   Je HTML broncode klopt
-   Je authenticatiegegevens
    ([SPF](./spam-verminderen-met-behulp-van-spf.md "SPF"),
    [SenderID](./sender-id-hoe-werkt-het-precies.md "SenderID") &
    [DKIM](./dkim-domainkey-identified-mail.md "DKIM")) correct zijn ingesteld

Eén voor één hulpmiddelen die ervoor zorgen dat je e-mailing zijn
eindbestemming bereikt.

Helemaal zeker zijn van een goede aflevering? Vraag dan een [Return
Path](./return-path-verbeterde-aflevering-en-vertrouwen.md "Return Path")
Sender certificaat aan. Hiermee kom je op s'werelds grootste whitelist
terecht en verbeter je de aflevering van je e-mailings in meer dan 1,8
miljard inboxen wereldwijd.

Extra hulp bij afmeldingen & spamklachten
-----------------------------------------

Een goed onderhouden verzendlijst is van groot belang wanneer je
e-mailings verzendt. Daarom beschik je bij Copernica over handige tools
die je helpen bij de verwerking van afmeldingen en spamklachten.

### Gebruik van feedbackloops

Via deze functie verwerkt Copernica automatisch spamklachten van je
relaties. Ga je aan de slag met Copernica, dan ben je standaard
ingeschreven voor het feedbackloop-programma van Hotmail. Voor andere
programma's moet je je nog inschrijven maar dat kan vrij snel. Hieronder
enkele feedbackloop-programma's:

-   [Yahoo Feedback
    Loop](http://feedbackloop.yahoo.net/ "Yahoo Feedback Loop")
-   [AOL Feedback
    Loop](http://postmaster.aol.com/Postmaster.FeedbackLoop.php "AOL Feedback Loop")
-   [OpenSRS/
    Tucows](http://fbl.hostedemail.com/ "OpenSRS/ Tucows feedback loop programma")
-   [Comcast](http://feedback.comcast.net/ "Comcast")
-   [United
    Online](http://www.unitedonline.net/postmaster/whitelisted.html "United Online")

### List-unsubscribe header

Met behulp van de [List-unsubscribe
header](./list-unsubscribe-header-een-reputatieverbeterende-e-mailheader.md "List-unsubscribe header")
voeg je gemakkelijk een speciale uitschrijfknop toe aan je e-mailings.
In geval van Windows Live vervangt deze functie zelfs de spamknop
automatisch door een 'schrijf-mij-uit-knop'.

We raden je aan zoveel mogelijk gebruik te maken van deze functies. Ze
zijn niet alleen handig, ze helpen je ook je reputatie als
e-mailverzender hoog te houden. Bij Copernica dragen we zo graag bij aan
een optimale aflevering van je e-mailings.
