Wil je Copernica integreren met een webshop, CRM of CMS? Goede kans dat
er al een integratie voor is gemaakt die je gratis kan en mag gebruiken.

Er zijn onder andere plugins voor integraties met Magento, Hybris,
Facebook, Exact Software en nog veel meer. Bekijk onze volledige [lijst
met integraties](./integrations.md)

### Krachtige en uitgebreide SOAP API

Naast de steeds groter wordende lijst met bestaande integraties,
beschikt Copernica over een krachtige en uitgebreide SOAP API. Dit is
een webservice waarmee programmeurs zelf koppelingen tot stand kunnen
brengen met Copernica. Alle gegevens die door de applicatie worden
beheerd kunnen via deze webservice worden opgevraagd en worden
aangepast. Technici kunnen hiermee dus koppelingen maken om automatisch
profielen aan te maken of te verwijderen, databases in te richten of
mailings samen te stellen en te versturen.

Er zijn gebruikers die zeer geavanceerde campagnes hebben gebouwd, maar
nooit hebben ingelogd in de gebruikersinterface. Er is zelfs een
gebruiker die met onze API een geheel nieuwe interface (schil) heeft
gebouwd. Om maar even aan te geven wat mogelijk is.
