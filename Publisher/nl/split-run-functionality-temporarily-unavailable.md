Vanwege onderhoud is het niet meer mogelijk om gebruik te maken van de
split-run-functionaliteit van Copernica. Omdat de splitrunfunctie niet
altijd naar behoren werkt, ontwikkelen we momenteel een geheel nieuwe
functionaliteit waarmee gebruikers split-run-tests kunnen uitvoeren.
Deze nieuwe versie zal vele malen beter werken dan zijn voorganger.

**Update:** De splitrunfunctionaliteit is [weer
beschikbaar](./split-run-functionality-available-again.md).

Het is nog niet bekend wanneer de nieuwe splitrunfunctie wordt
gelanceerd. Tot die tijd is het echter niet mogelijk splitrunmailings in
te zetten en adviseren we A/B-tests te gebruiken.

Wat is het verschil tussen A/B en splitruntests?
------------------------------------------------

In de wereld van e-mailmarketing worden splitrun- en A/B-tests vaak in
een adem genoemd. Wat veel mensen niet weten is dat er weldegelijk een
verschil bestaat tussen de twee:

-   Bij een splitrunmailing verstuur je twee versies van dezelfde
    mailing aan een klein deel van je verzendlijst, waarna je de best
    presterende versie verstuurt naar de rest.

-   Met een A/B-test verstuur je de ene keer versie A, en bijvoorbeeld
    een week later versie B. Aan de hand daarvan bepaal je vervolgens
    welke mailing je vaker inzet.

Zorg voor vergelijkbare omstandigheden
--------------------------------------

Als je met een A/B-test de prestaties van twee verschillende e-mailings
met elkaar vergelijkt, is het natuurlijk van belang dat je dit in beide
gevallen onder vergelijkbare omstandigheden doet.

Als je versie A bijvoorbeeld op een maandag verstuurt, en versie B op
een donderdag, kan het ook aan de dag liggen dat de ene beter presteert
dat de andere. Hetzelfde geldt voor het tijdstip van de dag, of het
soort product dat je aanbiedt in je mailing.
