# Een import ongedaan maken

Mislukte imports. Het komt in de beste families voor. Indien het een
import was die alleen nieuwe profielen heeft aangemaakt, dan zijn deze
vrij eenvoudig weer te verwijderen. Zijn er echter ook bestaande
profielen gewijzigd door de import, dan kunnen profielen alleen
een-voor-een handmatig worden teruggedraaid middels de rollback functie.

Profielen na een import weer verwijderen
----------------------------------------

Maak onder de database een nieuwe selectie aan. Hiermee ga je alleen
profielen selecteren die door de import zijn toegevoegd.

-   Gebruik de selectieconditie **Check op wijzigingen**
-   Kies bij type verandering: **Het profiel is aangemaakt**
-   Gebruik de twee kalenders om de periode te selecteren waarin de
    import heeft gedraaid
-   Sla de selectie op en controleer steeksproefgewijs nog even of de
    selectie de juiste profielen bevat, voordat je deze definitief
    verwijdert.

### De profielen uit de selectie verwijderen

-   Om de profielen te verwijderen, kies je in het menu Huidige weergave
    voor **Wijzigen / verwijderen meerdere profielen**
-   Kies de selectie die je speciaal voor dit doel hebt aangemaakt.
-   Klik vervolgens op **Verwijderen** om de profielen uit deze selectie
    te verwijderen.

Profielen naar eerdere staat terugdraaien
-----------------------------------------

Heb je door de import bestaande profielen abusievelijk gewijzigd? Het
terughalen van profieldata kan namelijk alleen per individueel profiel
met de [Rollback
functie](./rollback-profile-to-previous-state.md).

Eventueel kan je Copernica verzoeken een back-up van de database terug
te zetten. Hieraan zijn meestal wel kosten verbonden. Neem contact op
met de support afdeling voor meer informatie.
