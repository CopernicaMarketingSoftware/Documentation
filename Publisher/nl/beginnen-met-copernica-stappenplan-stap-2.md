In dit stappenplan wordt uitgelegd hoe je begint met het gebruiken van
Copernica. Vanaf de eerste stap, het aanmaken van een database, tot de
laatste stap, het versturen van je eerste nieuwsbrief, wordt alles
duidelijk uitgelegd. Om je zo snel mogelijk je eerste mailing te laten
versturen worden een aantal opties en instellingen in dit stappenplan
niet benoemd, die kan je voor nu op de standaard instellingen laten
staan. Later kan je hier natuurlijk altijd gebruik van maken. Mochten er
toch onduidelijkheden zijn kan je altijd contact opnemen met onze
support desk. (support@copernica.com) Dikgedrukte woorden zijn knoppen
en schuine woorden zijn namen die eerder in het stappenplan zijn
ingesteld.

[Ga terug naar de vorige
stap](./beginnen-met-copernica-stappenplan-stap-1.md)

Stap 2: gegevens importeren
---------------------------

Nu we de database en de velden aangemaakt hebben gaan we data importeren
in de database.

#### Stap 2.1: Import bestand maken

Om gegevens te importeren hebben we een importbestand nodig. Dit
importbestand is een gegevensbestand dat gemaakt is in een spreadsheet
programma (bijvoorbeeld Excel) of een CSV bestand en bevat de data die
je in je database wil hebben. Dit bestand heeft een bepaalde indeling
nodig. De indeling is als volgt: \
 Een regel (van links naar rechts) bevat telkens de gegevens van 1
profiel Een kolom (van boven naar beneden) bevat telkens dezelfde soort
informatie over alle profielen die je wilt importeren. Bijvoorbeeld, een
kolom met alle e-mailadressen en een kolom met alle voornamen.\
 De eerste regel in het importbestand bevat de namen van de kolommen. De
kolom met e-mailadressen noem je bijvoorbeeld *Email*.

Het is niet mogelijk om een Excel bestand direct te uploaden naar
Copernica. Je dient het bestand eerst om te zetten naar een
tabgescheiden txt of csv bestand. Een tabgescheiden bestand maak je met
Excel. Open het importbestand in Excel. Ga in Excel naar *Bestand \>
Opslaan als* en kies *Tekst (tab is scheidingsteken)* (.txt). Je hebt je
importbestand nu klaar.

#### Stap 2.2: Importbestand uploaden naar Copernica

Je bestand kan nu worden geüpload en geïmporteerd in de Copernica
database. Klik op de database *Contacten* in het overzicht aan de
linkerkant onder **Databases en selecties**. Kies in het menu **Huidige
weergave** voor **Gegevens importeren/exporteren...**. Kies het bestand
op je computer, en selecteer het scheidingsteken dat je hebt gebruikt.
Klik op **Bestand uploaden en naar de volgende stap** om verder te gaan
naar de volgende stap. \
 Je belandt nu in het scherm waar je de kolommen aan de velden in je
database koppelt. Als de namen van de kolommen overeen komen met de
namen van je databse velden zal Coperncia automatisch de velden
koppelen. Als er nog velden zijn die niet gekoppeld zijn dan kan je dat
handmatig doen door het juiste veld uit de lijst te kiezen. \
 Kies in het tab je **Datumnotatie** bij **Type:** voor **Automatisch
omzetten**. Klik op **start import** om de import te beginnen. Je kan
het venster nu wegklikken, de import draait op de achtergrond door.

Na deze stap heb je een database gevuld met je eigen data.

[Ga door naar de volgende
stap](./beginnen-met-copernica-stappenplan-stap-3.md)
