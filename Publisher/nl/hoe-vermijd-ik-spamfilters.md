Ga je aan de slag met e-mailmarketing dan krijg je hier vroeg of laat
mee te maken. Spamfilters die je e-mail onderscheppen en aan de hand van
verschillende tests gaan bepalen of jouw mail wordt toegelaten tot de
inbox. Er zijn verschillende tips en trucjes voor het vermijden van die
strenge spamfilters. Een overzicht van makkelijk toepasbare tips om met
Copernica je e-mail in die inbox te krijgen.

### Tips voor je documenten en templates

-   Voeg je afbeeldingen toe? Gebruik dan in je template en document
    korte bestandnamen van hooguit 3 karakters. Te lange bestandsnamen
    zijn spamgevoelig. Namen als “1.jpg” of “cop.png” komen beter door
    de spamkeuring. Wil je de afbeelding toch een volledige naam
    meegeven, voeg deze dan toe in de alt-tag van de afbeelding.
-   Spamfilters kijken ook naar de vormgeving van een e-mail. Zorg er
    daarom voor dat je e-mail er niet uit ziet als spam. Gebruik dus
    niet overdreven veel uitroeptekens, hoofdletters, rode letters,… et
    cetera. Maak geen gebruik van font-tags. Kortom, zorg voor een
    professioneel ogende email.
-   Zorg voor een goede verhouding tussen tekst en afbeeldingen. Te veel
    afbeeldingen verhoogt de spamscore. Het gebruik van alleen
    afbeeldingen raden wij ten zeerste af. Er is geen harde regel, maar
    gebruik tenminste één paragraaf aan tekst voor elke afbeelding.
-   Zorg voor een goede en duidelijke afmeldmogelijkheid in je e-mail.
    Wanneer je deze in het template opneemt, zal je het nooit per
    ongeluk vergeten mee te sturen. Daarnaast is een duidelijke
    afmeldmogelijkheid ook verplicht volgens de
    [wetgeving](http://www.copernica.com/nl/ondersteuning/wetgeving).
-   Stuur altijd een tekstversie mee de HTML-mail. Ontvangers die geen
    HTML-mail willen of kunnen ontvangen (omdat de e-mail bijvoorbeeld
    op een GSM wordt geopend), krijgen deze tekstversie te zien. Met
    Copernica Marketing Software kan je eenvoudig de tekst uit het
    HTML-document filteren en in de tekstversie plaatsen. Spamfilters
    reageren ook positief op een toevoeging van een tekstversie van je
    e-mail.

### Let op de tekst in je e-mail

-   Vermijd woorden die spammers veel gebruiken, zoals ‘gratis’ en
    ‘viagra’. Kijk op
    [http://codex.wordpress.org/Spam\_Words](http://codex.wordpress.org/Spam_Words)
    voor een lijst van meest gebruikte (Engelstalige) spamwoorden.
-   Verander bij periodieke mails de onderwerpregel niet drastisch per
    e-mail. Spammers proberen vaak dezelfde mail met verschillende
    onderwerpregels te sturen. Spamfilters kijken hier dus ook naar.
    Probeer zo min mogelijk personalisatie in je onderwerpregel te
    gebruiken. Spammers gebruiken dit namelijk ook.
-   Zorg voor goede content en zorg er voor dat deze bij de juiste
    mensen terecht komt. Maak dus indien mogelijk gebruik van
    doelgroepsegmentatie, en pas hier je boodschap op aan. Met Copernica
    Marketing Software kan je gebruik maken van [dynamische
    content](http://www.copernica.com/nl/over-ons/nieuws/dynamische-content-varieer-de-inhoud-van-je-campagnes)
    in je e-mails waardoor je de content koppelt aan je doelgroep. Een
    simpel voorbeeld hiervan is mannen een blauwe achtergrond tonen en
    vrouwen een roze achtergrond.

### Tips voor je database

-   Verwijder regelmatig de bounces/foutmeldingen uit je
    adressenbestand. Dit zijn e-mailadressen waar een e-mail niet wordt
    afgeleverd. Bijvoorbeeld niet-bestaande of fout-gespelde
    e-mailadressen.
-   Zorg er voor dat je alle adressen op een eerlijke en legale wijze
    verkrijgt. Kortom, wees er absoluut zeker van dat een lijst
    e-mailadressen die je van een externe partij overneemt, ook
    kwalitatieve adressen bevat. Je moet ook zeker zijn dat jij
    toestemming hebt de personen op die lijst te mailen. Het gaat om de
    kwaliteit, niet om de kwantiteit. Een adressenbestand met 300 echt
    geïnteresseerden is hoogstwaarschijnlijk effectiever dan een
    adressenbestand met 30.000 ‘illegaal’ verkregen ontvangers die
    totaal niet zitten te wachten op jouw commerciële boodschap.
    E-mailprogramma’s en spamfilters kijken ook naar het gedrag van de
    ontvangers van jouw e-mail. Wordt je e-mail weinig geopend en vaak
    direct weggegooid, dan gaat dit uiteindelijk ten koste van je
    [e-mailreputatie](http://www.copernica.com/nl/over-ons/nieuws/e-mailreputatie-hoe-bouw-je-dit-op).
-   Maak gebruik van dubbele opt-in. Wanneer iemand zich aanmeldt voor
    je nieuwbrief, ontvangt hij eerst een e-mail met daarin een
    bevestigingslink. Zo voorkom je dat er niet-werkende e-mailadressen
    in de database terecht komen en bevestig je dat de persoon
    daadwerkelijk hoort bij het e-mailadres.

### Verzenden van e-mails

-   Gebruik een bestaand afzendadres. Het is bijvoorbeeld niet meer
    toegestaan gebruik te maken van een no-reply@adres volgens de
    wetgeving. Je ontvanger moet altijd kunnen zien van wie een e-mail
    afkomstig is en een antwoord kunnen sturen.
-   Zorg dat je consistent bent in het verzenden van je e-mails. Stuur
    een maandelijkse e-mail niet de ene week in week 1 van januari, en
    de volgende in week 2 van februari. Verstuur zeker niet te veel en
    te vaak. Vermeld daarom ook je frequentie bij een
    nieuwsbriefinschrijving.

### Verbeteringen van technische aard

-   Stel een [Sender
    ID](http://www.copernica.com/nl/over-ons/nieuws/sender-id-hoe-werkt-het-precies)
    in. Dit is een regel in het txt-record van het domein waarmee u
    verstuurt. De Sender ID verifieert dat een e-mail die is verzonden
    vanaf jouwdomein.nl ook daadwerkelijk afkomstig is van
    jouwdomein.nl. Dit helpt e-mailprogramma’s jouw email te
    onderscheiden van SPAM.
-   Maak gebruik van een
    [DKIM](http://www.copernica.com/nl/over-ons/nieuws/dkim-domainkey-identified-mail)
    signature. Door een DKIM signature heeft de ontvanger de garantie
    dat de e-mail echt van jou afkomstig is.
-   Controleer regelmatig of je op blacklists voorkomt, en zorg dat je
    er vanaf wordt gehaald indien je bent geblacklist.
-   Stuur een [list-unsubscribe
    header](http://www.copernica.com/nl/over-ons/nieuws/list-unsubscribe-header-een-reputatieverbeterende-e-mailheader)
    mee, die de dit-is-spam-knop in grote e-mailprogramma’s zoals
    Hotmail vervangt door een schrijf-mij-uit-knop. Ontvangers kunnen
    jouw e-mail dan niet meer als spam noteren.

### Controle voor verzenden

-   Controleer je document goed voordat je gaat verzenden. In de
    applicatie zit een validator die je e-maildocument op veel van de
    bovenstaande punten controleert. Klik hiervoor rechtsonder in de
    applicatie op \#waarschuwingen.
-   Met Copernica Marketing Software kan je in de applicatie ook
    bekijken hoe spamgevoelig je e-mail is. Hier wordt je spamscore
    oftewel
    [spamrating](http://www.copernica.com/nl/over-ons/nieuws/verlaag-je-spamrating-enkele-aandachtspunten)
    al gecontroleerd. Dit bekijk je door rechtsonder in de applicatie op
    \#waarschuwingen te klikken en vervolgens naar Spam check te gaan.

