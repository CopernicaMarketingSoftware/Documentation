In deze Copernica-tutorial leer je wat een selectie is en hoe je er een
aanmaakt.

-   [Terug naar de
    video's](./videos.md "Video's")

Wat is een selectie?
--------------------

In je [database](./profiles-creating-a-database.md) in
Copernica kan je allerlei selecties aanmaken. Met selecties kan je
profielen selecteren die aan een bepaalde voorwaarde voldoen. Alle
bedrijven die gevestigd zijn in Haarlem bijvoorbeeld. Of alle
[profielen](./profiles-profile-data.md) die
zijn ingeschreven voor je nieuwsbrief. Een selectie is dus eigenlijk een
filter op je database.

Hoe maak ik een selectie aan?
-----------------------------

Een selectie maak je als volgt aan:

-   Ga in Copernica naar het onderdeel ‘Profielen’
-   Kies de database waarin je een selectie wilt maken
-   Selecteer ‘Databasebeheer’ en vervolgens ‘Selecties beheren’
-   Klik linksonder op ‘Selectie aanmaken’
-   Geef je selectie een naam en omschrijving, en druk op ‘opslaan’

Geef jezelf maar een schouderklop, je hebt nu een lege selectie
aangemaakt!

Selectiecondities
-----------------

Een selectie werkt natuurlijk pas als je er condities aangeeft. Door de
selectie bijvoorbeeld te laten checken of iemand je nieuwsbrief wilt
ontvangen. Condities aan je selectie toevoegen doe je zo:

-   Klik op ‘[Voeg een nieuwe ‘EN’-conditie toe aan een nieuwe
    ‘OF’-regel](./or-and-and-selection-conditions.md)’
-   Selecteer het [type
    conditie](./selectie-conditietypes.md)
    dat je wilt toepassen
-   Vul een beschrijving in voor je conditie
-   Kies ‘Volgende’
-   Volg de stappen die je, afhankelijk van het type conditie, krijgt
    voorgeschoteld

Je hebt nu een selectie met condities aangemaakt!

Opbouwstatus
------------

In het tabblad [opbouwstatus](./is-my-selection-miniselection-up-to-date.md)
kan je zien in hoeverre je selectie al is opgebouwd. Je kan dit scherm
gewoon wegklikken, zonder dat dit van invloed is op het opbouwen.

Selectie bekijken
-----------------

Je selectie bekijken doe je als volgt:

-   Klik op de database waarin je een selectie hebt aangemaakt
-   Kies je selectie
-   Rechts zie je nu de profielen uit die selectie.

Denk erom dat, vooral als je een ingewikkelde of grote selectie hebt
gemaakt, het even kan duren voordat de selectie is opgebouwd en alle
profielen zichtbaar zijn.

-   **Vorige:**
    [Profielgegevens](./profiles-profile-data.md "Profielen: Profielgegevens")
-   **Volgende:** [Miniselectie
    aanmaken](./profielen-miniselectie-aanmaken.md "Profielen: Miniselectie aanmaken")

