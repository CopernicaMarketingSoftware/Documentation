Deze waarschuwing wordt regelmatig weergegeven bij het bekijken van de
spamscore van een document en levert bij veel gebruikers vragen op.
Temeer omdat er twee strafpunten aan verbonden zijn. Gelukkig is de
melding vrij eenvoudig te verhelpen.

Je krijgt deze melding als in het e-mail document dat je wilt versturen
een hyperlink is gevonden die de link URL als link tekst heeft.

\<a href="**http://www.google.com**"\>**http://www.google.com**\</a\>

#### Waarom levert dit punten op?

Wanneer de e-mail wordt verzonden, veranderen wij de URL van de link
onderhuids naar http://pic.vicinity.nl/... Dit is nodig om kliks en
impressies te kunnen registreren.

\<a
href="**http://pic.vicinity.nl/...**"\>**http://www.google.com**\</a\>

Voila, de links komen niet meer met elkaar overeen. E-mailprogramma's en
spamfilters kunnen dit interpreteren als een phishing poging. In Outlook
worden dergelijke links zelfs in het geheel onklikbaar gemaakt.

#### Wat moet ik doen?

Gebruik geen hyperlink -of iets dat daar op lijkt- in de hyperlink
tekst.Gebruik in plaats daarvan een omschrijving van de link.

\<a href="**http://www.google.com**"\>**Ga naar de homepage van
Google**\</a\>
