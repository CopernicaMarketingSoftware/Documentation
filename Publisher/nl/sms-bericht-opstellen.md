Een nieuw document voor sms verzendingen maak je aan vanuit het menu
**Document** in het onderdeel **Mobile**

-   Geef het document een duidelijke naam en omschrijving, waarbij je
    alleen gebruik maakt van letters en cijfers. Het eerste teken mag
    geen cijfer zijn.
-   Kies de versie van smarty die je wilt gebruiken voor eventuele
    personalisatie in het bericht. Wij raden aan smarty versie 3 te
    gebruiken.

Direct nadat je het document hebt aangemaakt, kan je deze van tekst
voorzien. In principe heeft een sms-bericht maximaal 160 tekens. Onderin
beeld zie je hoeveel tekens het bericht heeft.

Gebruik van smarty personalisatie
---------------------------------

Je kan in het bericht gebruik maken van [smarty
personalisatie](./campagnes-personaliseren.md).
Houdt hierbij wel rekening met het maximum van 160 tekens. Met namen als
Pieter-Cornelis de Roy van Zuiderwijn zit je zo op het maximale aantal
tekens. Klik onderin beeld op 'gepersonaliseerd' om het bericht weer te
geven met gegevens uit de
[standaardbestemming](./standaardbestemming-instellen-of-wijzigen.md).

Grote berichten opsplitsen
--------------------------

Je kan ervoor kiezen om langere berichten op te splitsen. Relaties
ontvangen dan 2 of meer berichten indien meer dan 160 karakters zijn
gebruikt in het bericht.

Afzender bericht instellen
--------------------------

De afzender is de naam of het nummer dat de ontvanger ziet als afzender
van het sms-bericht. Je stelt de afzender in via Mobile \> Document \>
**Afzender...**
