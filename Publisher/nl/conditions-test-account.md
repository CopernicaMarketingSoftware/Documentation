Deze voorwaarden zijn van toepassing op het gebruik van het Copernica
testaccount. De gebruiker van het Copernica testaccount verklaart dat
deze voorwaarden aan hem/haar zijn verstrekt en gaat ermee akkoord.

\
\

### 1. Testaccount

Onder Copernica wordt verstaan een door Copernica BV ontwikkelde
webapplicatie waarmee een gebruiker campagnes met e-mail, webpagina's,
sms en PDF kan uitvoeren. Met een Copernica testaccount heeft een
gebruiker voor het testen beperkt toegang tot Copernica.

### 2. Looptijd testaccount

De testperiode en deze overeenkomst hebben een looptijd van 30 dagen. De
looptijd gaat in na het verzenden van de aanvraag van het Copernica
testaccount.

### 3. Kosten testaccount

Aan de inzet van het Copernica testaccount zijn voor de gebruiker geen
kosten verbonden.

### 4. Intellectueel eigendom

De gebruiker van het testaccount zal op geen enkele wijze pogingen
ondernemen om delen van Copernica of Copernica in zijn geheel te
verveelvoudigen, openbaar te maken, of na te maken in de ruimste zin van
het woord.

### 5. Geen spam verzenden

De gebruiker zal het Copernica testaccount niet gebruiken voor het
verzenden van spam, het verrichten van onrechtmatige handelingen of
handelingen in strijd met de op Internet geldende netiquette.

### 6. Upgraden naar licentie

Met het Copernica testaccount kan de gebruiker voor testdoeleinden
beperkt gebruik maken van Copernica Marketing Software. De gebruiker kan
tijdens de testperiode upgraden naar een Copernica licentie. Met een
Copernica licentie kan de gebruiker volledig gebruik maken van Copernica
Marketing Software.

### 7. Algemene voorwaarden

Op deze overeenkomst zijn de algemene leveringsvoorwaarden van Copernica
BV van toepassing. Deze algemene leveringsvoorwaarden zijn via [onze
homepage](http://www.copernica.com/nl/over-ons/algemene-voorwaarden "Algemene Voorwaarden")op
te vragen.
