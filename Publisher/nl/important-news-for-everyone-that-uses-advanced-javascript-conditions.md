In onder andere documenten en opvolgacties kan je gebruikmaken van
condities. Bijvoorbeeld om voorwaarden te stellen aan het uitvoeren of
inroosteren van een opvolgactie. Of om in een e-maildocument
verschillende afbeeldingen te tonen aan mannen en vrouwen.

Het onderliggende systeem dat deze op javascript gebaseerde condities
mogelijk maakt wordt per 2 november ingrijpend gewijzigd. De meeste
gebruikers zullen hiervan niets merken. Maak jij in je campagnes echter
gebruik van geavanceerde javascript condities? Lees dan vooral verder.

**Wat gaat er veranderen?\
**Copernica stapt af van de javascript-engine SpiderMonkey en gaat in
plaats hiervan gebruikmaken van de Chrome V8 engine. Deze overstap heeft
met name positieve gevolgen voor de snelheid waarmee de javascript
condities worden geëvalueerd.

Hierdoor zal de snelheid van het samenstellen van mailings waarin
gebruik wordt gemaakt van javascript condities aanzienlijk toenemen. De
ontvanger van deze e-mails zal ervaren dat het inladen van de email of
de webversie nog sneller gaat.

**Minder mogelijkheden\
**In de oude implementatie is het gehele POM object model benaderbaar.
Je kan bijvoorbeeld de naam van de template opvragen. Dit komt te
vervallen. Vanaf 2 november kan je alleen nog gebruik maken van gegevens
uit profielen en subprofielen.

**Alleen geavanceerde condities\
**De update is alleen van toepassing op  gebruikers die gebruik maken
van geavanceerde javascript condities. Deze werken mogelijk straks niet
meer. 

-   Als je alleen gebruik maakt van eenvoudige condities (de waarde van
    veld ‘X’ moet gelijk zijn aan de waarde ‘Y’), dan hoef je verder
    geen actie te ondernemen.
-   Als je alleen gebruik maakt van Smarty hoef je ook niks te
    veranderen.

**Contact**\
 Als je gebruik maakt van javascript condities die mogelijk niet meer
werken na de upgrade, dan neemt Copernica op korte termijn contact met
je op. Als we geen contact met je opnemen naar aanleiding van deze
veranderingen, dan betekent dit dat deze niet van invloed zijn op jouw
opvolgacties .

Uiteraard kan je altijd zelf contact opnemen met onze support-afdeling
als je nog vragen hebt over deze update. 
