Het klinkt waarschijnlijk vreemd om je e-mails te optimaliseren voor
zoekmachines, maar SEO is een vaardigheid die e-mailmarketeers toch
beter onder de knie moeten krijgen. Tenminste, als het aan Google ligt.
Het bedrijf voert momenteel proeven uit met het opnemen van de 
Gmail-inbox in de zoekresultaten. Wat betekent dit voor e-mailmarketing?

![Gmail in de zoekresultaten, zijn jouw e-mails al
SEO-proof?](Copernicacom/seo-proof-email-copernica.jpg "Gmail in de zoekresultaten, zijn jouw e-mails al SEO-proof?")

[\
Gmail Field
Trial](https://www.google.com/experimental/gmailfieldtrial) heet het
experiment van Google waarin het e-mails uit de inbox van Gmail in de
zoekresultaten van zijn zoekmachine toont. Wie bijvoorbeeld zoekt op
‘vluchtinformatie’ krijgt in zijn zoekresultaten niet alleen sites als
Schiphol.nl, maar ook zijn eigen e-tickets te zien. Of je krijgt een
mail met tips van een vriend voorgeschoteld als je zoekt naar
‘wandelroutes’.\
\

![Gmail in de zoekresultaten, zijn jouw e-mails al
SEO-proof?](Copernicacom/google-email-zoekresultaten.png "Gmail in de zoekresultaten, zijn jouw e-mails al SEO-proof?")

\

Momenteel is het project nog in een testfase, waarvoor slechts een
beperkt aantal mensen uit Amerika zich kan aanmelden. Google kennende is
het echter een kwestie van tijd voordat dit product ook voor een grotere
groep gebruikers beschikbaar is. Als e-mailmarketeer kun je dus maar
beter voorbereid zijn.

Je e-mails SEO-proof maken
--------------------------

Uit screenshots die Google beschikbaar stelt op [zijn
website](https://www.google.com/experimental/gmailfieldtrial), blijkt
dat de zoekmachine standaard vooral e-mails uit
de [priority-inbox](http://www.copernica.com/nl/over-ons/nieuws/de-intelligente-inbox-droom-of-nachtmerrie-voor-e-mailmarketing) opneemt
in de zoekresultaten.\
\

![Gmail in de zoekresultaten, zijn jouw e-mails al
SEO-proof?](Copernicacom/google-email-zoekresultaten-2.png "Gmail in de zoekresultaten, zijn jouw e-mails al SEO-proof?")

Als e-mailmarketeer doe je er dus verstandig aan om op veilig te spelen
en ervoor te zorgen dat jouw e-mails in deze priority-inbox belanden.

Hoe krijg je jouw e-mails in de priority-inbox?
-----------------------------------------------

Volgens een document dat Google vrijgaf, baseert Gmail zich op
ingewikkelde [wiskundige
formules](http://static.googleusercontent.com/external_content/untrusted_dlcp/research.google.com/en/us/pubs/archive/36955.pdf) (PDF)
om te bepalen of een e-mail in de priority-inbox hoort of niet. Zoals
wel vaker het geval is bij Google, zijn de precieze algoritmes die het
bedrijf gebruikt niet bekend. Maar in grote lijnen komt het er op neer
dat de volgende zaken bijdragen aan een priority-ranking:

-   **Interactiviteit:** Hoe vaak opent iemand je e-mails? Klikt hij op
    de links? E-mailen jullie heen en weer? Voor Gmail is
    interactiviteit een indicatie dat iemand jouw e-mails belangrijk
    vindt. Zorg dus voor zo hoog
    mogelijke [open-rates](http://www.copernica.com/nl/over-ons/nieuws/acht-tips-om-de-open-rate-van-je-e-mail-nieuwsbrief-te-verhogen) en
    zoveel
    mogelijk [click-throughs](http://www.copernica.com/nl/ondersteuning/hoe-wordt-de-click-through-rate-bekerend). *Hoe?* Daar
    zijn verschillende technieken voor, maar de belangrijkste is door
    alleen relevante e-mails te versturen. Voorkom verder dat mensen je
    niet kunnen antwoorden, gebruik dus geen no-reply-adres.

-   **Inhoud:** Door te kijken naar welke steekwoorden in het verleden
    voor een hoge mate van interactie zorgden, bepaalt Gmail welke
    e-mails iemand interessant vindt. Als jij bijvoorbeeld
    voetbalaanbiedingen naar iemand stuurt die met zijn vrienden vaak
    over voetbal mailt, vergroot dat de kans dat je mails in de
    priority-inbox belanden.

Ook hier is het dus belangrijk om relevant te zijn, en
je [database](http://www.copernica.com/nl/over-ons/nieuws/segmentatie-hoe-ga-jij-om-met-je-database) te
gebruiken om te kijken naar waar iemands interesses liggen.

Relevantie
----------

Behalve het bovenstaande doe je er verstandig aan de [bestaande
seo-technieken](http://www.karelgeenen.nl/11/handleiding-zoekmachine-optimalisatie-door-google/) voor
websites alvast toe te passen op je e-mails. Natuurlijk is het niet
mogelijk om te linken naar een e-mail, maar let er onder andere op dat
je de juiste steekwoorden gebruikt en dat je gebruikt maakt van alt en
title tags bij afbeeldingen.

Je hoeft nu niet in paniek te raken van bovenstaande. De rode lijn in
het verhaal is immers dat je content vooral relevant moet zijn, iets
waar zowel bij [zoekmachine optimalisatie als
e-mailmarketing](http://ddma.nl/emailblog/zes-deliverability-lessen-die-je-kan-leren-van-seo/) (als
het goed is) sowieso al de hoogste prioriteit ligt.\
\
[Dit artikel verscheen oorspronkelijk op
Karelgeenen.nl](http://www.karelgeenen.nl/13/gmail-in-de-zoekresultaten-zijn-jouw-e-mails-al-seo-proof/)
