In deze Copernica-tutorial over het inrichten van een database, leer je
hoe je velden aanmaakt in je database.

-   [Terug naar de video's](./videos.md "Video's")

Aanmaken van velden
-------------------

Om je [database](./profiles-creating-a-database.md)
te vullen, maak je eerst velden aan waarin je de gegevens van
contactpersonen opslaat.

-   Ga daarvoor in Copernica naar ‘Profielen’
-   Selecteer de database waaraan je velden wilt toevoegen
-   Klik op ‘Databasebeheer’ en vervolgens op ‘Databasevelden wijzigen’
-   Kies ‘Voeg een veld toe’

In het volgende scherm kom je de volgende invulvelden tegen:

### Aanmaken in

De database waarin je het veld wilt aanmaken.

### Naam

De naam die je het veld wilt geven. Als je dit veld wilt gebruiken voor
het opslaan van achternamen, vul je hier bijvoorbeeld ‘Achternaam’ in.

### Type

Wat voor informatie wordt er in dit veld opgeslagen? Je hebt hier de
keuze uit:

-   **Tekstveld:** Vrije invoer van tekst. Te gebruiken voor
    bijvoorbeeld namen van contactpersonen. Je kunt hierbij kiezen voor
    een maximum aantal tekens.
-   **Numeriek veld:** Te gebruiken voor numerieke waarden zoals
    aantallen.
-   **E-mailveld:** Veld bedoeld voor het invoeren van e-mailadressen.
-   **Telefoonnummer:** Zet dit veld in voor het opslaan van
    telefoonnummers.
-   **Datumveld:** Bedoeld voor datums.
-   **Datum- en tijdveld:** Bedoeld voor datums, aangevuld met een
    tijdstip.
-   **Meerkeuzeveld:** Gebruik dit veld voor het aanmaken van
    multiple-choice-vragen. Plaats elke van de opties op een nieuwe
    regel in het veld ‘Standaardwaarde’.
-   **Groot veld:** Geschikt voor vrije invoer van grotere lappen tekst.
-   **Referentieveld:** Veld waarmee je informatie uit een andere
    database kan plaatsen.

Verder heb je nu de mogelijkheid om een viertal extra opties aan te
vinken:

### Verborgen veld

Wordt niet getoond wanneer je een profiel bewerkt.

### Toon dit veld op overzichtspagina

Als deze optie is aangevinkt, is deze waarde zichtbaar in de
overzichtspagina binnen ‘Profielen’.

### Dit veld is standaard gesorteerd

Gebruik deze selectieregel om een opgegeven [aantal profielen
alfanumeriek te
selecteren](./sorting-and-selecting-profiles-in-a-database-or-collection.md).

### Dit veld wordt geïndexeerd

Vink dit veld aan als het gaat om een waarde waarop je later
[selecties](./profiles-selections.md)
wilt maken. Als je bijvoorbeeld van plan bent
[verjaardagsmails](./selectieconditie-check-op-datum.md)
te versturen, vink je dit aan als je een veld aanmaakt voor
geboortedatums.

Selecteer het veld dat je nodig hebt en klik ‘Opslaan’.

-   **Vorige:** [Database
    aanmaken](./profiles-creating-a-database.md "Profielen: Databasebase aanmaken")
-   **Volgende:** [Collectie
    aanmaken](./profielen-collectie-aanmaken.md "Profielen: Collectie aanmaken")

