De vierde editie van het Copernica Summit was een daverend succes. Meer
dan 700 marketeers kwamen op dinsdag 17 september naar het Media Plaza
te Utrecht voor een hele dag geweid aan de laatste trends, tips, tricks
en ontwikkelingen op het gebied van e-mailmarketing, social en mobile.
Verschillende (inter)nationale marketingexperts deelden hun kennis en
visie met de aanwezige bezoekers. Naast een ochtend gevuld met
gebruikerstrainingen was er in de middag een ruime keuze aan
presentaties, met maar liefst 5 keynotes en 20 parallelsessies.\
\
[Bekijk de foto's en het videoverslag van het Copernica
Summit](http://www.copernica.com/nl/ondersteuning/copernica-summit/impressie-copernica-summit-2013 "Bekijk de foto's van Copernica Summit 2013")

**Internationale keynotes en diepgaande cases**

Het Copernica Summit bood dit jaar keynotepresentaties van
digital-marketing-guru Jamie Turner, die de bezoeker toonde hoe je
kanalen als e-mail, mobile en social in moet zetten om online succes te
boeken. Daarbij maakte Turner het duidelijk dat dat online succes al te
behalen valt met slechts enkele kleine veranderingen.\
\

![Copernica Summit
keynote](Copernicacom/copernica-summit-polar.jpg "Copernica Summit keynote")

Naast Turner waren er tijdens het middagprogramma nog 4 andere
keynotepresentaties. Onder andere Zakaria Amlal van Gracious Studios
presenteerde de succescase van Body&Fitshop.nl. Deze webshop wist door
slim gebruik van e-mailmarketing, marketing automatisering en
optimaliseren van design snel te groeien. Van slechts enkele honderden
bezoekers per maand tot inmiddels 1 miljoen bezoekers.

Jorij Abraham van Thuiswinkel.org en Shopping2020 lichtte reeds een
tipje van de sluier van de onderzoeksresultaten die eind deze week
worden gepresenteerd tijdens Shopping Today. Hij presenteerde de 9
voornaamste bevindingen die hij en zijn studiegroep hadden opgedaan
tijdens hun studiereis in Silicon Valley. Bart van de Biezen van bureau
Aan Zee Interactive presenteerde samen met Van de Valk hotels de
keynote: “De volgende stap in adaptief design”. Hierin toonde beide
partijen hoe marketers te werk moeten gaan bij het optimaliseren van
zowel website als e-mail voor mobiel gebruik en welke stappen hier
allemaal bij komen kijken.\
\

![Copernica Summit session
full](Copernicacom/copernica-summit-session.jpg "Copernica Summit session full")

Ten slotte werd de dag afgesloten met twee inspirerende sessies. Emiel
Bruijntjes, CTO van Copernica Marketing Software presenteerde
[MailerQ](http://www.mailerq.com/) aan de aanwezige bezoekers. MailerQ
is een high end mail transfer agent, die gebruikers in staat stelt grote
volumes e-mail tegen hoge snelheden te verzenden. Daarnaast presenteerde
Tamar van de Paal, Marketing Manager Benelux van Google over de impact
van performance marketing op onze marketingcampagnes van vandaag en
morgen.

**Ook ‘s ochtends een druk programma**

Ook het ochtendprogramma van het Copernica Summit was goed gevuld. De
ochtend bestond uit twee verschillende programma’s. Voor zijn partners
en de bureaudirectie van de top 100 Nederlandse internetbureaus had
Copernica een exclusief programma opgesteld.

Jamie Turner presenteerde de bureaus hoe zij samen met hun klanten meer
resultaat kunnen halen uit cross channel marketing. Hij ging daarbij in
op verschillende trends en groeikansen. Naast Turner presenteerden ook
PK Vaish (Livelink UK) en Hans Anton Verschoor (Redhotminute) over
vernieuwende verdienmodellen en innovaties voor internetbureaus.\
\

![Copernica Summit certification in the
morning](Copernicacom/copernica-summit-morning.jpg "Copernica Summit certification in the morning")

Tijdens de gebruikersochtend was er voor gebruikers van Copernica
Marketing Software de gelegenheid om verschillende trainingen bij te
wonen waarbij zij de werking van de applicatie beter leerden kennen. Na
de trainingen was er voor gebruikers de mogelijkheid zich te
certificeren.

**Copernica Partner of the Year Award**

Tijdens de opening van het middagprogramma werd dit jaar voor de tweede
maal de Copernica Partner of the Year award en de award voor beste
nieuwkomer 2013 uitgereikt. De awards zijn door Copernica in het leven
geroepen om de partners te belonen die zich het voorbije jaar hebben
bewezen binnen het partner netwerk van Copernica.\
\

![ISM Copernica Partner of the
Year](Copernicacom/ISM-partner-of-the-year.jpg "ISM Copernica Partner of the Year")

Bij de selectie voor Partner of the Year wordt onder andere gekeken naar
omzetstijging, deelname aan beurzen en gezamenlijke initiatieven zoals
het schrijven van artikelen. De prijs voor beste nieuwkomer 2013 ging
naar Digitalbits BV. De winnaar van de Copernica Partner of the Year
2013 is ISM eCompany.

**Herbeleef het Copernica Summit 2013**

Wil je de dag herbeleven? Lees dan zeker [het
liveverslag](https://www.copernica.com/nl/blog/liveverslag-copernica-summit-2013)
van de dag, bekijk [de
foto’s](http://copernica.com/nl/ondersteuning/copernica-summit/impressie-copernica-summit-2013)
of [een
videoverslag](http://www.youtube.com/watch?v=pBtPp6N7LBw&feature=youtu.be)
van het event. Heb je een presentatie gemist of kon je er niet bij zijn?
Dan kan je de [sheets van alle
presentaties](http://www.copernica.com/nl/ondersteuning/copernica-summit/sprekers-copernica-summit)
nog eens rustig doornemen.
