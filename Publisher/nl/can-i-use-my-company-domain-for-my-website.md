# Eigen domein voor Copernica website

Websites die je maakt binnen Copernica kan je koppelen aan een eigen
domein. Dit kan een gewoon domein zijn (jouwbedrijf.com), maar meestal
is dit een subdomein, bijvoorbeeld nieuwsbrief.jouwbedrijf.com.

Een enkele domeinnaam kan maar naar een website tegelijkertijd
verwijzen. Voor (sub)domein dat je wilt gebruiken maak je een CNAME aan
die verwijst naar de URL van de applicatie.

*subdomeinnaam.mijnbedrijf.nl \> CNAME \> publisher.copernica.com*

Lees in de documentatie van Google hoe je een [CNAME
aanmaakt](http://support.google.com/blogger/bin/answer.py?hl=nl&answer=58317)
onder jouw domein.

### Domein koppelen

Nadat je deze CNAME hebt gemaakt, koppel je het (sub)domein aan je
website in Copernica.

Onder websites koppel je het (sub)domein aan de website in Copernica via
*Websites \> Website \>***Domein...**

Voer hier het (sub)domein in *zonder* http://

Sla de wijziging op. Je website zal binnen enkele minuten te bereiken
zijn via het gekoppelde domein.

Om een subdomein aan te maken heb je toegang nodig tot het
beheerderspaneel van je domein. Als je dit niet hebt, neem dan contact
op met jullie systeembeheerder of hostingpartij.
