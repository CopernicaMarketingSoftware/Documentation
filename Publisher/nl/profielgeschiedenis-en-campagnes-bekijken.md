Bij elk individueel profiel en subprofiel kan je bekijken welke
wijzigingen zijn geweest in het profiel. Ook kan je bij het profiel zien
welke campagnes aan het profiel zijn verstuurd, en met welk resultaat.

Wijzigingen in het profiel
--------------------------

Van elk profiel en subprofiel wordt bijgehouden welke wijzigingen er
hebben plaatsgevonden in het profiel. Per gebeurtenis zie je het
tijdstip van de wijziging, en het type wijziging.

Op deze wijze kan je dus precies achterhalen wanneer iemand zich heeft
ingegeschreven of uitgeschreven voor een nieuwsbrief. Je kan de
geschiedenis bekijken vanaf de aanmaakdatum van het profiel of
subprofiel.

Desgewenst kan je een profiel terugzetten naar een oude staat. Gebruik
hiervoor de functie *Profiel terughalen*, te vinden in de onderste
werkbalk.

Let op: wanneer je een profiel verwijdert, verwijder je ook de
geschiedenisinformatie. Als je een profiel of database kopieert, kopieer
je alleen de profielinformatie. De profiel- en campagnegeschiedenis zal
niet worden meegekopieerd.

![](Documentation/profilehistory.png)

Individuele campagneresultaten
------------------------------

Bij elk profiel heb je een chronologisch overzicht van de resultaten van
e-mailings, sms mailings et cetera die zijn verstuurd aan het profiel.

Op deze wijze kan je achterhalen of iemand een mail heeft ontvangen, en
welk resultaat er is behaald.

Bij het afleveren van een e-mail zie je precies in welke stappen dit is
gebeurd en op welk tijdstip

-   **E-mail samengesteld:** het bericht is samengesteld voor deze
    bestemming en naar de outbox verplaatst. Het zal spoedig worden
    aangeboden aan de ontvangende mailserver
-   Mochten er fouten zijn opgetreden bij het afleveren, zie je hierover
    meer informatie per afleverpoging (standaard worden in totaal
    maximaal 20 pogingen gedaan voordat wij de aflevering opgegeven).
-   **E-mail afgeleverd:** het bericht is geaccepteerd door de
    ontvangende mailserver, en (meest waarschijnlijk) afgeleverd in de
    inbox van de ontvanger.
-   Als er verder nog impressies of kliks zijn geregistreerd zie je dat
    ook in de lijst.

Aan de rechterzijde zie je de gepersonaliseerde e-mail, zoals die is
verstuurd aan het profiel of subprofiel. Per hyperlink zie de de
hoeveelheid geregistreerde kliks
