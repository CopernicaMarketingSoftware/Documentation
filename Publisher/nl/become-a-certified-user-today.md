Gebruikers kunnen hun parate Copernica kennis toesten aan de hand van
officiele testen. Er zijn 2 testen beschikbaar: Fundamental en Advanced.
Na het behalen van een test mag je je Certified Fundamental en/of
Advanced User noemen.

Voordelen van een certificering
-------------------------------

Naast een bevestiging van je begrip van Copernica, biedt een
certificering nog een flink aantal andere voordelen:

-   Na het behalen van elk van de testen ontvang je een officieel
    certificaat en een Certified User Badge voor op je website.
-   Een certificering voegt direct waarde toe aan je (online) CV, zoals
    bijvoorbeeld Linkedin.
-   Zet Copernica je persoonlijk in het zonnetje op
    [Twitter](https://twitter.com/search?q=certifriday).

Het doen van een test is helemaal gratis. Meer dan 500 gebruikers mogen
zich al Certifified User noemen. Dit is voor jou ook binnen handbereik.

Hoe word ik een Certified User?
-------------------------------

Na het succesvol volbrengen van een test word je automatisch Certified
User. De examens worden afgenomen bij Copernica op het hoofdkantoor in
Amsterdam, en periodiek ook op andere locaties. Stuur een email naar
[training@copernica.com](mailto:training@copernica.com) om je voor een
examen aan te melden.

![](../images/certified-fundamental-user.png)
![](../images/certified-advanced-user.png)

De inhoud van beide testen is gebaseerd op de inhoud van onze
[trainingsessies](https://www.copernica.com/nl/ondersteuning/copernica-training "Copernica trainingen")
en [video
tutorials](https://www.copernica.com/nl/ondersteuning/videos "Video tutorials").

De Fundamental test behandelt vragen over onderwerpen als het opzetten
van een database en selecties, toevoegen van inhoud aan documenten,
personalisatie en inrichten van basisprocessen zoals aan-en-afmelden.

De Advanced test gaat verder in op het betere Copernica werk, zoals
integraties, dynamische personalisatie, lead scoring en marketing
automatisering. Deze test kun je doen direct nadat je de Fundamental
test hebt behaald.

[Leren werken met
Copernica](https://www.copernica.com/nl/blog/leren-werken-met-copernica "Leren werken met Copernica") is
eenvoudig. Je kan bijvoorbeeld deelnemen aan één van de gratis [training
sessies](https://www.copernica.com/nl/ondersteuning/copernica-training "training").
