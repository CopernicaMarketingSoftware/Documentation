Copernica is er om het gemak te dienen (of om de luie marketeer tevreden
te houden). Campagnes kan je daarom volledig automatiseren. Je hoeft dus
maar een keer de knoppen te bedienen. Vervolgens kan je rustig
achterover leunen terwijl de conversie de pan uit rijst. Af en toe een
beetje bijstellen, tweaken. En de baas maar denken dat je hard werkt. \
\

Voor het automatiseren van campagnes gebruik je opvolgacties. Dit kan
een enkele opvolgactie zijn, zoals het versturen van een bevestiging per
e-mail na het invullen van een inschrijfformulier. Maar het kan ook een
(bijna) oneindige aaneenschakeling van opvolgacties zijn.

Op vrijwel alles kan je opvolgacties instellen: bijvoorbeeld op een
wijziging in een profiel, of wanneer door een ontvanger geklikt wordt in
die specifieke link in een e-mail. Deze tekst zou te lang worden om ze
hier allemaal op te sommen.

Follow-up manager
-----------------

Gelukkig biedt onze follow-up manager overzicht in het web van
opvolgacties. De follow-up manager geeft een grafische weergave van alle
opvolgacties die aan elkaar gekoppeld zijn. Vanuithieruit kan je
vanzelfsprekend ook opvolgacties toevoegen of bewerken.

![Stel opvolgacties in met de follow-up
manager](../images/nl-opvolgacties.png "Stel opvolgacties in met de follow-up manager")

Enkele voorbeelden waarbij de follow-up manager wel héél erg goed van
pas komt:

-   Een relatie toont interesse voor een product door te klikken op een
    link in een e-mailing: gebruik de follow-up manager om de interesse
    automatisch in te vullen bij het profiel in je Copernica
    [database](./maak-je-eigen-database.md "Het maken en beheren van je eigen databases").
-   Een relatie koopt een product in jouw webshop: gebruik de follow-up
    manager om automatisch een gepersonaliseerde productbrochure in
    [PDF](./maak-een-gepersonaliseerd-pdf-document.md "PDF-documenten opmaken")
    te sturen een week na aankoop.
-   Een relatie heeft zijn persoonlijke gegevens gewijzigd: geef via de
    follow-up aan dat de relatie na de wijziging een
    [e-mail](./e-mailings.md "E-mailings")
    moet ontvangen met daarin zijn gewijzigde gegevens.
-   Een relatie heeft zich net aangemeld voor je seminar van volgende
    maand: stel de follow-up manager in zodat de relatie een dag voor je
    seminar automatisch een reminder krijgt per
    [sms](./sms-bericht-verzenden.md "SMS bericht verzenden").

Campagnes inroosteren voor latere verzending
--------------------------------------------

![Automatisch je e-mailcampagnes
verzenden](../images/nl-automatisch.png "Automatisch je e-mailcampagnes verzenden")

E-mailings kan je direct versturen, maar je kan ze ook inroosteren voor
latere verzending. Zo kan je bij een e-mailing bijvoorbeeld rekening
houden met het tijdsverschil voor Amerikaanse ontvangers, terwijl je
zelf gewoon om 17 uur naar huis kunt.

Of stuur automatisch een mailing naar een selectie die dagelijks andere
profielen bevat. Bijvoorbeeld in een
[verjaardagsmailing](./een-verjaardagselectie-maken.md).
Of een [abandoned shopping card mailing](./werken-met-de-magento-abandoned-shopping-cart-e-mail.md).
Je stelt het een keer in, en hebt er de rest van je professionele
carriere profijt van.

Condities voor opvolgacties
---------------------------

Opvolgacties kunnen direct worden uitgevoerd, maar je kan ook instellen
dat deze pas over een week, of zelfs 5 jaar na activatie worden
uitgevoerd. In de tussentijd kan er natuurlijk van alles gebeuren.
Iemand kan zich bijvoorbeeld uitschrijven van een mailinglijst, of nog
iets veel ernstigers. Met behulp van [condities voor
opvolgacties](./condities-voor-opvolgacties-beperk-het-activeren-of-uitvoeren-van-een-opvolgactie.md)
zorg je ervoor dat een opvolgacties alleen wordt uitgevoerd (of
ingeroosterd) als de relatie (nog steeds) aan de gestelde voorwaarden
voldoet.

Net als alle andere e-mailings binnen Copernica, gebruik je smarty code
om je campagnes te personaliseren. Zo maak je jouw boodschap nog
persoonlijker en relevanter.

E-mailings verzenden via SOAP API
---------------------------------

Beschik je over een externe webshop, CMS- of ander CRM-systeem?
Copernica beschikt over een krachtige [SOAP
API](./soap-api-documentatie.md "Copernica SOAP API")
en verschillende
[integraties](./integraties.md "Copernica integraties")
waarmee je gemakkelijk een koppeling legt tussen jouw systeem en
Copernica. Dankzij de automatische synchronisatie tussen Copernica en
jouw systeem kunnen wijzigingen in het externe systeem ook als trigger
dienen voor een automatische e-mailing of andere opvolgactie.
