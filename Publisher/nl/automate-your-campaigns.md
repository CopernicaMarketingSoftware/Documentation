Copernica stelt je in staat volledig automatische campagnes te
[verzenden](./verzenden-naar-je-doelgroep.md "E-mailings verzenden").
Naast [e-mailings](./email-marketing-functionaliteiten.md "E-mailings versturen")
stuur je ook automatisch en snel
[SMS-berichten](./sms-bericht-verzenden.md "SMS berichten versturen")
of [PDF-documenten](./maak-een-gepersonaliseerd-pdf-document.md "Gepersonaliseerde PDF-documenten")
met Copernica. Met onze handige follow-up manager rooster je eenvoudig
e-mailings in voor latere verzending. Benader iedere relatie zo met de
juiste boodschap, op het juiste tijdstip via het juiste kanaal.

Stel opvolgacties in met de follow-up manager
---------------------------------------------

Met onze handige follow-upmanager stel je snel en eenvoudig automatische
opvolgacties in. Via opvolgacties blijf je continu in contact met je
klant en reageer je automatisch op voorafbepaalde triggers.

![Stel opvolgacties in met de follow-up
manager](../images/nl-opvolgacties-email.png "Stel opvolgacties in met de follow-up manager")

Koopt een relatie een product in je webwinkel, stuur hem dan automatisch
één dag later een productomschrijving per e-mail. Gebruik de follow-up
manager om te bepalen wat Copernica moet doen:

-   Een relatie toont interesse voor een product door te klikken op een
    link in je e-mailing: gebruik de follow-up manager om de interesse
    automatisch in te vullen bij de relatie in je Copernica
    [database](./maak-je-eigen-database.md "Het maken en beheren van je eigen databases").
-   Een relatie koopt een product in je webwinkel: gebruik de follow-up
    manager om automatisch een gepersonaliseerde productbrochure in
    [PDF](./maak-een-gepersonaliseerd-pdf-document.md "PDF-documenten opmaken")
    te sturen een week na aankoop.
-   Een relatie heeft zijn persoonlijke gegevens gewijzigd: geef via de
    follow-up aan dat de relatie na de wijziging een
    [e-mailing](./email-marketing-functionaliteiten.md "E-mailings")
    moet krijgen met daarin zijn gewijzigde gegevens.
-   Een relatie heeft zich net aangemeld voor je seminar van volgende
    maand: stel de follow-up manager in zodat de relatie een dag voor je
    seminar automatisch een reminder krijgt per
    [SMS](./sms-bericht-verzenden.md "SMS bericht verzenden").

Automatisch je e-mailcampagnes verzenden
----------------------------------------

![Automatisch je e-mailcampagnes
verzenden](../images/nl-automatisch.png "Automatisch je e-mailcampagnes verzenden")

Alle [e-mailings](./email-marketing-functionaliteiten.md "E-mailings")
die je in Copernica maakt, kan je inroosteren voor latere verzending. En
alle relatiegegevens die je opslaat in Copernica zijn te gebruiken als
trigger voor je e-mailcampagne. Een recente aankoop, een nieuwe
aanmelding, een geboortedatum, enz. Zo stel je jouw eigen automatische
e-mailcampagnes in die je eenmalig of in een reeks richting je
relatie(s) stuurt. De triggers die je hiervoor gebruikt zijn
bijvoorbeeld:

-   De inschrijving van een nieuwe klant: stuur een automatische
    welkomstmail waarin je iemand dankt voor zijn inschrijving
-   Een trouwe klant: maak je eigen loyaliteitsprogramma en beloon je
    trouwste klanten door ze een persoonlijk aanbod op maat te sturen
    per e-mail
-   De aankoop van een product: stuur een reeks e-mailings waarin je
    uitlegt hoe de klant het best je product gebruikt
-   Een tijd geen aankoop verricht in je webshop: stuur een e-mailing
    wanneer iemand al lang niets meer heeft gekocht in je webshop.
    Misschien was hij je uit het oog verloren en interesseer je hem zo
    weer in je product

Net als alle andere e-mailings binnen Copernica,
[personaliseer](./maak-zelf-slimme-email-templates.md "Zelf slimme e-mailings opmaken met Smarty personalisatie")
je gemakkelijk event-driven e-mailcampagnes. Zo maak je jouw boodschap
nog persoonlijker en relevanter.

E-mailings verzenden via SOAP API
---------------------------------

Beschik je over een externe webshop, CMS- of ander CRM-systeem?
Copernica beschikt over een krachtige [SOAP API](./soap-api-documentatie.md "Copernica SOAP API")
en verschillende [integraties](./integraties.md "Copernica integraties")
waarmee je gemakkelijk een koppeling legt tussen jouw systeem en
Copernica. Dankzij de automatische synchronisatie tussen Copernica en
jouw systeem kunnen wijzigingen in het externe systeem ook als trigger
dienen voor een automatische e-mailing of andere opvolgactie.
