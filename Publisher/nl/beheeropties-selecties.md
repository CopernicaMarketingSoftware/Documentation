# Beheeropties voor selecties
Naast aanmaken en verwijderen ([hier](selecties-en-miniselecties.md) beschreven) kun je nog meer uithalen met selecties. Hieronder een overzicht van beheeropties voor selecties en miniselecties.

## Selecties kopiëren of verplaatsen
Het kan gebeuren dat je een selectie per ongeluk op de verkeerde plaats aanmaakt. Gelukkig kun je een selectie eenvoudig verplaatsen naar een andere locatie. Daarnaast kun je selecties kopiëren. Dit is handig wanneer je meerdere selecties wilt aanmaken die onderling nauwelijks van elkaar verschillen.

Bij het kopiëren van selecties kun je subselecties desgewenst meekopiëren en een kopie kun je overal in de database neerzetten. Bij het verplaatsen van een selectie worden subselecties automatisch meeverplaatst. De enige voorwaarde is dat er geen selecties dezelfde naam mogen hebben, dus de naam moet je wel veranderen.

Je kunt selecties kopiëren en verplaatsen vanuit het tabblad *Kopiëren of verplaatsen* bij de selectie (*Profielen* > *Databasebeheer* > *Selecties beheren*). Het kopiëren of verplaatsen van (mini)selecties heeft geen effect op de daadwerkelijk inhoud van de database; er gaan geen (sub)profielen verloren.

## Profielen uit een (mini)selectie weergeven
De profielen van een selectie kun je inzien door simpelweg op de naam van de selectie te klikken. Voor miniselecties ligt het net iets anders: de subprofielen verkrijg je door in het menu *Huidige weergave* op *Subprofielen weergeven* te klikken.

## Selectie authoriseren voor mailings
Voordat je kunt beginnen met mailen naar een selectie, dien je hem eerst te activeren voor mailings. Dit doe je in Publisher bij *Databasebeheer* > *Gebruiksmogelijkheden* en bij de MarketingSuite kun je dit meteen aangeven bij het creeeren van de selectie. Als opties niet aanklikbaar zijn, komt dat doordat je geen geschikt veld ervoor hebt in je database. Deze dien je dus eerst aan te maken.

## Verwijderen, deactiveren of archiveren?
Selecties die je niet of amper gebruikt, kun je het beste (tijdelijk) uit je database halen om je performance te verhogen. Hier zijn verschillende opties voor: verwijderen, deactiveren of archiveren.
Wanneer je een selectie helemaal niet meer gebruikt, kun je hem het beste verwijderen. Hoe minder selecties, hoe sneller de andere selecties worden opgebouwd. Het verwijderen van een selectie betekent echter niet dat je de profielen in de selectie ook verwijdert; deze blijven gewoon bestaan.

Deactiveren is handig wanneer je een selectie tijdelijk niet gebruikt, maar dit in de toekomst wel weer gaat doen. Ook dit versnelt het opbouwen van je andere selecties. Wanneer je hem weer nodig hebt, kun je simpelweg de selectie weer activeren. Het is niet mogelijk om een hele selectie te deactiveren, maar het is wel mogelijk om in het beheermenu van de selectie de condities te deactiveren, wat hetzelfde effect oplevert.

Selecties kunnen tevens worden gearchiveerd. Zodoende kan je overzicht bewaren. Let op: gearchiveerde selecties blijven actief en worden dus regelmatig bijgewerkt. Het archiveren van selecties heeft dus geen invloed op de performance van je overige selecties; als performance je doel is, kun je ze beter verwijderen.




