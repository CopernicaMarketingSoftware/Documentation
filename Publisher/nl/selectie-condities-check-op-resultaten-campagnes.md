Gebruik een van deze condities wanneer je profielen wil selecteren aan
de hand van verstuurde mailings en de resultaten hiervan.

We onderscheiden hierbinnen

-   e-mailcampagnes
-   sms-mailings
-   fax-mailings

![](Documentation/condition-emailresults.png)

Een verstuurde mailing betreft zowel bulkmailings, als transactionele
(individuele mails) en test mails.

Je gebruikt deze selectieconditie bijvoorbeeld wanneer je

-   een herinnering van een uitnodiging wilt sturen aan mensen die de
    eerste uitnodiging wel hebben geopend, maar nog niet hebben geklikt
    op de link naar het aanmeldingsformulier.
-   een mailing opnieuw wilt versturen aan mensen die de eerste mailing
    niet geopend hebben
-   profielen wilt selecteren waar een bepaalde foutmelding is
    geregistreerd (hardbounce selectie)
-   profielen wilt selecteren die een sms- of faxmailing hebben
    ontvangen\

Kies of je profielen wilt selecteren die gedurende een specifieke
periode een willekeurig document hebben ontvangen of een bepaald
document hebben ontvangen.

Kies of de ontvanger een profiel of een subprofiel moet zijn geweest.

Gebruik de kalenders om de periode aan te geven waarin de mailing
verstuurd moet zijn. Bijvoorbeeld: de mailing was verzonden tussen
2013-01-01 en 2013-05-01. Of gebruik een variabele datum: de mailing was
1 dag geleden verzonden. Er kunnen dan dagelijks andere profielen binnen
de selectie vallen.

### Resultaat van de mailing

Wanneer je een selectie maakt op basis van een e-mailcampagne, kunnen de
individuele resultaten van deze campagne gebruikt worden binnen deze
selectie. Bijvoorbeeld dat er een klik, impressie of foutmelding moet
zijn geregistreerd. De opties worden hieronder in het kort toegelicht

-   **Het resultaat van de mailing is niet relevant:** je selecteert nu
    alle profielen aan wie de mailing is verstuurd.
-   **Impressie**: het profiel heeft de email geopend en bekeken
-   **Klik op link:** vul de volledige of een deel van het linkadres in
    waar de klik op geregistreerd moet zijn
-   **Er moet een foutmelding zijn geregistreerd:**de mailing is wel
    verstuurd, maar wij hebben een foutmelding terug gekregen. Je kan
    een specifieke foutmelding registreren (op fout code), het moment in
    het verzendingsproces waarop de foutmelding is geregistreerd (type
    foutmelding), of onderscheid maken tussen hard- en softbounces.
-   **Spamklachten**: selecteer profielen die de email naar de spambox
    hebben verwezen.

### Aantal berichten

Kies hoeveel berichten het profiel moet hebben ontvangen met dit
resultaat. Kies **meer dan 0 berichten**als het aantal berichten niet
uitmaakt.
