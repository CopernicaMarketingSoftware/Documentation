**20 december 2012 - **De release van Copernica Marketing Software
versie 12.49 laat nog even op zich wachten. Tijdens het testen stuitten
we op een bug die we graag gefikst willen hebben voor we de updates
lanceren. Deze bug zit echter zo diep geworteld in een elementair
onderdeel van Copernica, dat het wat langer duurt dan normaal om deze te
op te lossen. \
\
**Wat voor updates zaten er ook alweer in 12.49?\
**Laten we inderdaad maar bij het begin beginnen. In versie 12.49 zitten
een aantal updates die ervoor zorgen dat html-bestanden van onder andere
e-mailings sneller worden samengesteld. \
\
 Voor gebruikers betekent dit dat:  

-   webversies sneller laden
-   html-mailings in kortere tijd worden verzonden
-   de interface sneller laadt, waardoor Copernica-software
    gebruiksvriendelijker is

**Klinkt goed!\
** Zeker weten. Maar om deze veranderingen door te voeren, hebben we
achter de schermen een aantal elementaire aanpassingen moeten maken aan
de software. Voor wie geïnteresseerd is in de details: we stappen
hiervoor over naar een snellere html-parsing-engine. \
 \
 **Een wat?\
** Html-parsing-engine. Die gebruiken we om de html-code van een mailing
in te lezen en bepaalde delen waar nodig om te zetten zodat het door
alle mailclients wordt geaccepteerd. Maar ook om uit te zoeken welke
hyperlinks in een document staan, zodat deze kunnen worden omgezet naar
links via onze picserver. Dat is onder andere nodig om het aantal kliks
in een e-mailing te kunnen meten. De html-parsing-engine is dus een
nogal elementair onderdeel van Copernica. \
 \
 **En die nieuwe html-parsing-engine doet dat alles dus een stuk
sneller?** \
 Niet alleen dat, de nieuwe engine repareert ook gelijk fouten in de
html. Als een template-ontwerper bijvoorbeeld vergeet een bepaalde
html-tag af te sluiten, doet onze nieuwe html-parsing-engine dat voor
hem. Net als een webbrowser dat ook zou doen. Het nieuwe systeem heeft
dus veel voordelen. **\
\
 Waar zit hem dan precies de crux?\
** Die speelt op bij het repareren van de html. Veel gebruikers van
Copernica hebben fouten in hun html-documenten staan, vooral bij
ingewikkelde
[personalisaties](./create-clever-emailings.md)
. Hoewel het repareren van deze fouten in de meeste gevallen grote
voordelen oplevert, zorgt het er bij een klein aantal mailings voor dat
de documenten er anders uit komen te zien. Dat is natuurlijk niet de
bedoeling en daarom werken we aan een manier om dit te voorkomen. Tot
die tijd kunnen we Copernica versie 12.49 nog niet lanceren. **\
\
 Heeft dit nog gevolgen voor gebruikers?\
** Nee hoor. Natuurlijk, we vinden het jammer dat we wat langer moeten
wachten met het doorvoeren van de verbeteringen. Maar omdat we deze bug
al tijdens het testen ontdekten, hebben gebruikers er verder geen last
van.
