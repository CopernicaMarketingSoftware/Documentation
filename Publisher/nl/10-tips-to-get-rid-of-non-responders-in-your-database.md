# 10 tips om af te rekenen met non-respondenten

In het verleden zijn organisaties vooral druk geweest met het verzamelen
van zoveel mogelijk opt-in adressen. Kwantiteit was belangrijker dan
kwaliteit. Inboxen zitten tegenwoordig propvol en reputatiemanagement
speelt een steeds grotere rol, wordt het geen tijd om je enkel te
richten op de juiste personen, met natuurlijk de juiste boodschap? In
dit artikel deel ik 10 tips om af te rekenen met non-respondenten.

Want waarom zou je mailings versturen naar personen die toch niet gaan
responderen en zich enkel zullen distantiëren van je merk? Verbeter de
resultaten van je e-mailings door toepassing van de volgende 10 tips en
bepaal uiteindelijk welke ontvangers het dode hout vormen in je bestand.

Het klinkt wellicht wat paradoxaal om je resultaten te verbeteren door
je boodschap naar minder mensen te sturen, maar maak je geen zorgen; de
kans is groot dat je verrast zult zijn door de goede resultaten!

![Reken af met
non-respondenten](../images/Copernica-RekenAfMetNon-Respondenten.jpg "Reken af met non-respondenten")

Vergelijk een actief beleid om non-respondenten te verwijderen met het
snoeien van een boom. Je doet dit om hem beter in bloei te laten komen
en je laat de levende kern ongemoeid. Maar denk niet te licht over het
verwijderen van abonnees. Het laatste wat je wil is het wegsnijden van
de bloemen. De vraag is dan ook: wat is het verschil tussen een actieve
en inactieve nieuwsbriefabonnee? Het antwoord is dat we dit niet kunnen
weten, totdat we geprobeerd hebben om de non-respondenten te
re-activeren. Mike Gracia van [Thinkable
Digital](https://www.copernica.com/en/partners/profile/7099458/thinkable-digital "Copernica partner Thinkable Digital")
voegt hieraan toe: "Zorg ervoor dat je er alles aan hebt gedaan om een
abonnee te activeren, voordat je overweegt om deze te verwijderen uit je
bestand. In het laatste stadium is elke reactie een goede reactie". Wat
kan je doen om inactieve ontvangers te heractiveren?

Stimuleer opens
---------------

### 1: Toon een andere onderwerpregel en preheader

Verander bijvoorbeeld de onderwerpregel en de preheader op basis van
inactiviteit van de abonnee. Je kan dit doen door de inactieve ontvanger
te belonen voor het openen van de e-mail. Op het forum kan je meer lezen
over het [tonen van andere content op basis van historische
resultaten](https://www.copernica.com/nl/forum/topic/76 "Andere inhoud tonen op basis van historische resultaten").

### 2: Maak gebruik van een relevant afzenderadres

Een ontvanger opent een e-mail vanwege vertrouwen, herkenning en
betrokkenheid. Hoe draagt je huidige afzenderadres hieraan bij?

Stuur je mailings bijvoorbeeld uit naam van de persoonlijke account
manager, of maak gebruik van verschillende adressen per doelgroep.
Bijvoorbeeld prospects en klanten, actieve en inactieve ontvangers of
mannen en vrouwen (lekker stereotypisch!). De enige manier om erachter
te komen wat voor jou het beste werkt is om te testen met verschillende
afzenders en doelgroepen.

Op ons forum leggen we uit hoe je [een verschillend afzenderadres per
ontvanger](https://www.copernica.com/nl/forum/topic/77 "Een verschillend afzenderadres per ontvanger")
instelt.

Stimuleer kliks
---------------

### 3: Toon dynamische content

Op het web maak je gebruik van formulieren, enquêtes, videospelers en
andere dynamische content. De meeste e-mailclients gaan hier echter niet
goed mee om. Hoogstwaarschijnlijk blokkeert een e-mailclient je mail
zelfs vanwege het gebruik van iframes, scripts en formulieren.

Er is echter een manier waarop je dynamische content wel kan gebruiken
in je e-mail, namelijk in de webversie van je bericht. Waar de
mailversie van je bericht bijvoorbeeld enkel een statische afbeelding
van een video bevat, kan je in de webversie een videoplayer integreren,
zelfs via een iframe. Door dynamische content te bieden in de webversie
van je bericht, genereer je meer kliks.

Op ons forum leggen we uit hoe je [een andere webversie
aanmaakt](https://www.copernica.com/nl/forum/topic/78 "Gebruik maken van interactieve inhoud in je mailing")
ten opzichte van de mailversie van je mailing.

### 4: Overspeel je hand niet

Nog altijd versturen veel marketeers hetzelfde aanbod naar alle
nieuwsbriefontvangers, zelfs naar diegenen die recentelijk hetzelfde
product wat in de nieuwsbrief is opgenomen hebben aangeschaft. Dit kan
leiden tot buyer's remorse, het gevoel van spijt na een aankoop. En dat
gevoel wil je je klanten niet geven, toch?

Voorkom dit door andere inhoud te tonen aan actieve klanten,
bijvoorbeeld cross-en-upsell aanbiedingen of content gericht op
merkbeleving in plaats van enkel aanbiedingen. Lees meer over het [tonen
van andere content voor actieve
klanten](https://www.copernica.com/nl/forum/topic/76 "Andere inhoud tonen op basis van historische resultaten").
op ons forum.

Als een ontvanger je mails wel opent, maar nooit klikt, dan is het
aannemelijk dat je content in eerste instantie interessant lijkt, maar
dat de noodzaak om door te klikken ontbreekt.

Stimuleer kliks door toepassing van de volgende tips:

### 5: Toon beperkte content

Gebruik bijvoorbeeld een 'lees verder' link in plaats van volledige
artikelen in je mailing.

### 6: Gebruik krachtigere call to actions en bied incentives

Bijvoorbeeld, we hebben je gemist {\$voornaam}. 15% korting op al je
aankopen als je in de volgende 48 uur bij ons winkelt.

### 7: Vraag de ontvanger zijn voorkeuren door te geven.

Bijvoorbeeld door te vragen of je wel de juiste inhoud stuurt met een
button om je interesses door te geven.

Voorkom foutmeldingen
---------------------

Maar toch, het feit dat je mail de inbox bereikt van je ontvangers en
wordt geopend is nog lang niet slecht. Je zou ook inactieve ontvangers
kunnen hebben, die niet openen noch klikken en die geen enkel teken van
activiteit vertonen. De kans is groot dat de adressen van deze
ontvangers foutmeldingen gaan opleveren in de nabije toekomst.

Inactiviteit van abonnees is een grote reden voor afname in resultaten
en verslechtering van je verzendreputatie. Een inactief e-mailadres
heeft een aanzienlijk grotere kans om foutmeldingen te veroorzaken.

Hoe langer een ontvanger zijn gegevens niet heeft gecontroleerd, hoe
groter de kans dat deze ontvanger zich zal afmelden of simpelweg ophoudt
met responderen. Dit komt bijvoorbeeld doordat de content niet (meer)
relevant is, of doordat het e-mailadres niet meer bestaat.

### 8: Profiel updaten

Vanzelfsprekend bevatten je e-mailings de mogelijkheid om je gegevens te
updaten. Vaak echter is deze link behoorlijk verstopt in de footer van
de e-mail.

Een goede aanpak is om de ontvangers die in de afgelopen 6 maanden hun
gegevens niet hebben gecontroleerd, een duidelijke button te tonen met
de mogelijkheid om hun gegevens te updaten (en kans te maken op....).
William Gets van Brainstorm Advertising merkt op: "Als je gebruik maakt
van buttons, zorg er dan voor dat ze duidelijke opvallen door afwijkende
vorm en vooral kleur. Onderzoek wijst uit dat de juiste kleur het
verschil maakt."

De content voor deze groep kan je aanpassen door gebruik te maken van
[een conditie op basis van
e-mailresultaten](https://www.copernica.com/en/forum/topic/71 "using a condition on emailing results").

### 9: Volg foutmeldingen actief op

Wanneer je verzuimt om slapende nieuwsbriefleden te activeren, zal je
vroeg of laat slechtst denkbare resultaat behalen: het e-mailadres zal
een bounce opleveren en je verliest een opt-in adres uit je bestand.

Nadat er een foutmelding teruggekomen is, en enkel in het geval dat je
over andere contactgegevens beschikt, kan je de 'foutmelder' een kaart
of sms sturen, om te informeren over het feit dat hij belangrijke
informatie mist. Vergeet niet een link naar een persoonlijke pagina te
vermelden.

### 10: Pas de frequentie aan

Als geen van bovenstaande tips werkt, kan je je afvragen of het relevant
is om op wekelijkse of zelfs maandelijkse basis in contact te blijven.
Het blijft natuurlijk wel een opt-in, je kan dus best in contact
blijven, maar minder vaak is aan te raden. Stuur bijvoorbeeld een
halfjaarlijkse mailing. Op ons forum leggen we uit hoe je [nieuwsbrieven
minder vaak
verstuurt](https://www.copernica.com/nl/forum/topic/79 "mailfrequentie aanpassen per groep")
naar inactieve ontvangers.

Een andere aanpak voordat je de frequentie aanpast zou de vraag kunnen
zijn wat de ontvanger zelf wil. Mike Gracia vult aan: "In de laatste
stap, als alle andere tactieken niet hebben gewerkt, stuur de selectie
van ontvangers een zeer persoonlijke e-mail waarin je vraagt of er iets
is wat je kan verbeteren. Het klinkt wellicht vreemd, maar door aan te
geven dat de ontvanger belangrijk voor je is. verbeter je de
merkbeleving."

Uiteindelijk heb je je groep inactieve ontvangers, het dode hout,
gevonden. En nu? Laat je deze abonnee's in je bestand zitten of handel
je pro-actief en meld je deze ontvangers zelf af?

Veel succes met het toepassen van deze tips. Ik kijk ernaar uit je
ervaringen met deze tactiek te lezen in de comments hieronder.
