# Exporteren van profielgegevens

Naast importeren is het ook mogelijk om profielen en subprofielen te exporteren. 
Je kunt een hele database in één keer exporteren, of in onderdelen (bijvoorbeeld
per collectie). Bij een export wordt een bestand in een formaat naar keuze 
gegenereert, dat je kunt downloaden of laten e-mailen.

Je vindt de exporteerfunctie in Publisher in het profielenbeheer in het menu 
*Huidige weergave*.

## Extra opmerkingen 

* De velden *ID*, *Toegangscode* en *Profiel aangemaakt* zijn velden waarvan de waarde door het systeem is toegekend.
* Je kunt maximaal 1 collectie in een CSV bestand opnemen. Als je meerdere collecties tegelijk wilt exporteren, kies dan XML als bestandstype.
* UTF-8 is eigenlijk altijd de beste encoding voor outputbestanden
* Datumvelden worden geëxporteerd in het formaat dat je zelf opgeeft, zodat je bestand kunt maken een alternatieve datumnotatie.
* Om bestanden klein te houden kun je compressie inschakelen. Dit is zeker handig als je de exports per mail wilt versturen.

## Scheidingsteken instellen

Het scheidingsteken is een speciaal teken waarmee in het exportbestand de
velden van elkaar worden gescheiden. Vaak is dit een tab, maar je kunt ook een 
komma of puntkomma kiezen. Als er in je database profielen voorkomen die zelf 
een scheidingsteken in hun velden hebben staan (bijvoorbeeld een harde tab in 
een woonplaatsveld), kies dan de optie *"Met quotes"*. De waardes worden dan
tussen quotes geplaatst zodat er geen conflicten met het scheidingsteken optreden.


## Exporteren van e-mailstatistieken

Ook de resultaten van mailings kunnen worden geëxporteerd. Dit doe je door te 
klikken op *Exporteren* in het *Mailings*-menu. Kies welke informatie je wilt 
exporteren (bestemmingen, impressies, kliks, fouten), en van welke database- 
en/of collectievelden je de gegevens wilt meenemen in de export. Afhankelijk 
van de gekozen instellingen, volgen aantal extra formulieren om opties in te stellen.

Als je profielen of subprofielen wilt exporteren gebaseerd op e-mailresultaten, 
maak dan een selectie aan met de conditietype *Check op resultaten e-mailcampagnes*. 
Gebruik dan de exportfunctie in het menu *Huidige weergave* in het onderdeel 
*Profielen* om de profielgegevens uit de selectie te downloaden.
