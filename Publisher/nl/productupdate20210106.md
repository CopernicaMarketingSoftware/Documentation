# Productupdate 06-01-2021

## De nieuwe template- en documentenmodule
Voor mensen die zowel in Publisher als in Marketing Suite werken hebben we leuk nieuws. Sinds vandaag heeft Marketing Suite namelijk een extra template- en documentenmodule. In het hoofdmenu van Marketing Suite zie je de optie “Templates” waarmee je deze module kunt openen. In dit nieuwe onderdeel kun je templates en documenten die je in Publisher hebt gemaakt nu ook in Marketing Suite gebruiken en bewerken.

## De kracht van Publisher, het gemak van Marketing Suite
De nieuwe module geeft je toegang tot de e-mailingsmodule van Publisher, maar dan met de techniek van Marketing Suite. Op deze manier heb je de kracht **van Publisher** gecombineerd met het **gemak en de snelheid van Marketing Suite**. Je huidige Publisher-templates en -documenten zijn direct beschikbaar in de nieuwe module.




## Wat is het verschil met Publisher?
We hebben deze module gemaakt omdat we van veel gebruikers horen dat ze graag willen overstappen naar Marketing Suite, maar geen afscheid willen nemen van de templates en documenten die ze in Publisher hebben gemaakt. En we hoorden klachten dat Publisher soms langzaam of omslachtig was.
 
De nieuwe module in Marketing Suite is op veel punten beter vergeleken met de module in Publisher. De wijziging die het meest in het oog springt is de **data die nu real-time wordt ingeladen**. Wijzigingen die door anderen worden aangebracht verschijnen onmiddellijk in beeld. Je kunt dus meteen zien wanneer iemand een tekst of afbeelding toevoegt, wijzigt of verwijdert. Zo kan je met meerdere collega's tegelijkertijd in hetzelfde document werken.

Daarnaast is de snelheid van het inladen van de data verbeterd. Omdat Marketing Suite een “single page application” is, is het niet meer nodig om bij elke bewerking het scherm te herladen. Alle code en applicatiedata blijft altijd in je browser aanwezig. Hierdoor kun je **sneller aanpassingen aan je document doorvoeren**.

Tot slot is de **indeling van het menu verbeterd**. In het scherm van een template staat bijvoorbeeld de knop 'import' prominent in beeld, terwijl in het scherm van een document de knop 'blokken' verschijnt om de blokken te bewerken. Hierdoor heb je altijd de meest gebruikte tools binnen handbereik en kun je makkelijker navigeren.

## Gebruik je liever de oude weergave?
De vorige template- en documentenmodule, die van Publisher dus, is nog steeds beschikbaar. Als je nog niet gewend bent aan de nieuwe module dan kun je met een simpele knop in de bovenbalk terugschakelen naar de oude module.
