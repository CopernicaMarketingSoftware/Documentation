# Copernica-training

## Introductie

In de Copernica-training ga je zelf aan de slag met het inrichten van een database, het toevoegen van klantprofielen 
en het aanmaken van selecties. Ook ga je oefenen met het opmaken van e-mails en leer je hoe je deze kunt verzenden, 
analyseren en automatiseren. De training eindigt met een opdracht waarbij alle behandelde elementen worden toegepast.

Na het afronden van de training kan je:

* Een database met bijbehorende profielen aanmaken;
* Selecties aanmaken, aanpassen en instellen voor verzending;
* E-mails opmaken aan de hand van een template;
* Personalisatie toepassen;
* E-mails inplannen en verzenden;
* Statistieken analyseren;
* Opvolgacties instellen;
* Collecties en miniselecties aanmaken.

## Publisher of Marketing Suite?

Binnen Copernica kun je werken in twee omgevingen: Publisher en Marketing Suite. 

Publisher is het langst bestaande product binnen Copernica. Deze module vereist meer technische kennis maar biedt tegelijkertijd ook meer mogelijkheden,
bijvoorbeeld op het gebied van dynamische campagnes.

De Marketing Suite-omgeving gebruikt nieuwere technologieën waardoor gegevens sneller worden ingeladen.

Je kunt inloggen via [ms.copernica.com​](ms.copernica.com​). In het menu aan de linkerkant van het scherm 
zie je zowel Marketing Suite als Publisher staan. Via deze URL kun je in beide omgevingen
werken. 

Tijdens de training maken we gebruik van de databasemodule van Marketing Suite. De data
in Marketing Suite en Publisher is gelijk: alleen de front-end is verschillend. Voor het
opmaken van e-mails kun je kiezen tussen beide omgevingen. In de Marketing Suite maak
je gebruik van een Drag-and-drop Editor. In de Publisher gebruik je een HTML-editor.

## Meer informatie
- [Training deel 2 - Databases en velden](./copernica-training-part-2)
