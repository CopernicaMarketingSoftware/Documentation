Naast het versturen van bulkmailings, kan je met het systeem ook
berichten sturen naar individuele contacten. Deze functionaliteit vind
je in het tabblad *Contact* in het *Profiel overzicht*.

Klik in de werkbalk onderaan op het type mailing dat je naar dit profiel
wilt versturen (e-mail, sms of fax)

Je krijgt vervolgens een lijst van documenten te zien die hiervoor in
aanmerking komen. Staat je document er niet tussen? Ga dan naar het
document zelf, en selecteer bij de [toegangsrechten](#) de optie dat het
document ook individueel verstuurd mag worden.

Kies het document dat je wilt versturen, en klik op**Volgende**

![Individual mail](individual_mail.png)

-   Kies de bestemming. Dit kan het profiel zijn, maar eventueel ook een
    onderliggend subprofiel.
-   Geef aan wanneer je het document wilt versturen. Het document kan
    direct worden verstuurd, maar ook worden ingeroosterd voor een later
    tijdstip.
-   Kies de instellingen voor de mailing. De standaardinstellingen zijn
    voor de meeste gebruikers goed. Klik wederom op **volgende**.
-   Controleer de instellingen, en klik op **bevestigen**om de mail, sms
    of fax te versturen.

