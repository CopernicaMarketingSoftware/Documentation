Binnen Copernica beschik je als gebruiker over de [follow-up
manager](./follow-up-manager.md),
een handige tool waarmee je in slechts enkele stappen opvolgacties
instelt. Binnen Copernica kan je binnen verschillende functies
opvolgacties instellen. Namelijk:

-   **Op databaseniveau:** Database opvolgacties zijn geautomatiseerde
    reacties op een gebeurtenis in de database of collectie. Je kan
    bijvoorbeeld instellen dat een e-mail moet worden verstuurd wanneer
    een profiel is gewijzigd of een subprofiel is aangemaakt of
    verwijderd.
-   **Voor je e-mailings:** Dit zijn geautomatiseerde reacties op de
    respons van je verstuurde e-mail. Hierbij zijn er ook verschillende
    opvolgacties mogelijk. Kort opgesomd zijn dit de volgende acties:
    -   Een opgemaakt document per e-mail versturen
    -   Een opgemaakt PDF-document als fax-bericht versturen
    -   Een opgemaakt SMS-bericht versturen
    -   Een tekstuele e-mail verzenden (een e-mail zonder HTML opmaak)
    -   Een onopgemaakt SMS bericht verzenden
    -   Een actiepunt aanmaken in je database (om contact op te nemen
        met de geadresseerde)
    -   Gegevens wijzigen in je database
-   **Voor je webformulieren:** Aan de hand van drie verschillende
    criteria, kan je dezelfde opvolgacties als voor e-mails triggeren:
    -   Het formulier is ingevuld en verzonden
    -   Er is een profiel of subprofiel aangemaakt
    -   Er is een profiel of subprofiel gewijzigd
-   **Voor je enquetes:** Voor deze functie kan je aan de hand van twee
    criteria de opvolgacties triggeren:
    -   De enquete is ingevuld en verzonden
    -   Er is een specifiek antwoord gegeven

Daarbij kan je ook instellen of Copernica een opvolgactie direct moet
uitvoeren of hier enkele minuten, uren, dagen, weken, maanden of zelfs
jaren mee moet wachten.
