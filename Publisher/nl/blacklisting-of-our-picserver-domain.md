**Vrijdag 30 augustus -** Door toedoen van een nog onbekende gebruiker
van Copernica is ons picserverdomein Vicinity.nl op een blacklist
terechtgekomen. Hierdoor zijn e-mails die deze ochtend zijn verstuurd
met Copernica bij sommige ontvangers mogelijk in de spambox beland. Deze
situatie is inmiddels opgelost.

Direct nadat wij op de hoogte waren van deze blacklisting, zijn we
overgeschakeld naar een ander picserver domein: picsrv.net. E-mails
worden nu weer als gebruikelijk afgeleverd. Gebruikers hoeven zelf geen
aanvullende acties te ondernemen.

Verder hebben we bij de partij uribl.com een delisting van het getroffen
domein aangevraagd, en om meer informatie verzocht over de reden van
blacklisting. Indien wij de veroorzaker kunnen achterhalen, zullen we
uiteraard direct maatregelen treffen.

**Wat is het picserverdomein?**

Wanneer je een e-mailing met Copernica Marketing Software verstuurt
worden de kliks, impressies en afbeeldingen van deze e-mailing verwerkt
door een dedicated server. Deze server is beschikbaar via een specifieke
domeinnaam: het picserverdomein. Copernica heeft diverse
picserverdomeinen, zodat bij een eventuele blacklisting onmiddellijk kan
worden overgeschakeld en afleverproblemen tot een minumum worden
beperkt.
