# Templates

Copernica geeft je de mogelijkheid om met templates te werken.
Templates zijn handig, omdat je veel tijd kunt besparen met het construeren
van je e-mails. Daarnaast zijn de templates die je creëert ook nog eens
responsive, wat betekent dat ze op elk medium (lees: apparaat) goed tot 
hun recht komen. Het maakt dus niet uit of jouw klant de e-mails leest op een
iPhone, Samsung of gewoon op de computer. Met het gebruik van templates kun je
ook gemakkelijk mooi uitziende e-mails samenstellen en personaliseren,
waardoor je een doelgroep op de juiste manier kunt bereiken. Tot slot, er is 
een verschil tussen de (nieuwe) Marketing Suite en de (oude) Publisher.
In de kopjes hieronder wordt het verschil nader uiteengezet. 


## De Marketing Suite

Met de Marketing Suite stel je e-mails samen in een handomdraai. In de
Marketing Suite vind je de *fancy* drag-and-drop editor, waarmee je 
allerlei contentblokken in je e-mail kunt slepen. Denk bijvoorbeeld aan
blokken voor afbeeldingen, tekst en buttons. Aan werkelijk alles is
gedacht. Een andere handige tool is de Follow-up Manager. Hiermee creëer
je op maat gemaakte campgnes die volledig automatisch van start gaan 
als een klant op een bepaald element in je e-mails klikt. Dit moet je 
natuurlijk nog wel eerst [instellen](./follow-up-manager.md). Als je klaar bent met het 
aanmaken van je templates, kun je deze opslaan en op een later moment
altijd weer gebruiken of aanpassen.


## Publisher

Met de Publisher kun je ook templates maken en personaliseren. 
Echter, de stappen om tot een mooie en werkende template te komen 
zijn in tegenstelling tot de Marketing Suite ietwat omslachtig en 
gecompliceerd. Vandaar dat we al onze nieuwe gebruikers adviseren 
om met de (nieuwe) Marketing Suite te gaan werken. Voor de uitgebreide 
documentatie over het werken met templates in de oude Publisher omgeving
kun je hier terecht:

* [Templates en documenten](templates-en-documenten)