Selecties die je niet of nauwelijks gebruikt kunnen worden gearchiveerd,
verwijderd of gedeactiveerd. Zo hou je een beetje overzicht, plus je
verbetert de performance van de overgeleven selecties ermee.

### Selectie verwijderen

Wanneer je een selectie niet meer gebruikt kan je deze beter
verwijderen. Hoe minder selecties in een database, hoe sneller de
overgebleven selecties kunnen worden opgebouwd. Overweeg daarom goed of
je een selectie nog nodig hebt. Zoniet, naar de prullenmand ermee!

Ga in het *Selecties beheren...* venster naar de selectie die je wilt
verwijderen, en geef in het tabblad **Naam en omschrijving**een ferme
tik op de knop **'verwijderen'**.

#### Geen invloed op profielen zelf

Het verwijderen van selecties heeft totaal geen invloed op de profielen
in je database. Deze blijven vanzelfsprekend ongemoeid. Voor het
verwijderen of bewerken van alle profielen uit een selectie bestaat al
een [andere
functie](./meerdere-subprofielen-ineens-wijzigen-of-verwijderen.md).

### Selectiecondities deactiveren

Condities van een selectie kunnen ook tijdelijk worden uitgeschakeld. Je
hoeft de selectie dan niet weg te gooien. Je activeert de conditie
gewoon wanneer je deze nodig hebt.

### Selecties archiveren

Selecties kunnen tevens worden gearchiveerd. Zodoende kan je overzicht
bewaren. Let op: gearchiveerde selecties blijven actief en worden dus
regelmatig bijgewerkt. Het archiveren van selecties heeft dus geen
invloed op de performance van je overige selecties. Beter kan je ze
weggooien als performancewinst je oogmerk is.

Om een selectie te archiveren selecteer je eerst de selectie. Kies
vervolgens *Archiveren *in het menu *Huidige weergave*.
