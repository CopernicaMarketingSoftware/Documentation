Als eigenaar van een Magento-webshop beschik je over een schat aan
gegevens. Informatie die veel te waardevol is om niets te mee te doen.
Iemands aankoopverleden vertelt je immers veel over zijn interesses, en
in sommige gevallen zelfs over zijn toekomstige behoeften. Essentiële
kennis voor bij het inzetten van e-mailmarketing. \
 \
 In een gemiddeld e-mailaccount komen op een dag ongeveer [65
berichten](http://blogs.smartertools.com/2011/08/29/the-value-of-email/)
per dag binnen. Reken maar dat een groot deel daarvan ongelezen naar de
prullenbak gaat. Hoe zorg je er dan voor dat de e-mails van jouw
Magento-webshop er uit springen? Hoe zorg je ervoor dat ontvangers jouw
[e-mails openen](./acht-tips-om-de-open-rate-van-je-e-mail-nieuwsbrief-te-verhogen.md)?
Dat doe je door relevant te zijn.
**Je e-mailings relevant maken in vier stappen****
**Door de gegevens uit je Magento-webshop te gebruiken is een relevante
e-mail versturen voor jou een eitje. Iemands aankoopgeschiedenis geeft
je bijvoorbeeld een goed inzicht in waar iemands interesses liggen. Of
door rekening te houden met de levensduur van een product kun je iemand
een aanbieding sturen als je weet dat deze aan vervanging toe is.

**1. Magento koppelen aan Copernica**
Om die gegevens te kunnen gebruiken voor e-mailmarketing, koppel je
eerst [Magento aan Copernica](./magento.md)
om de twee databases met elkaar te synchroniseren. Het grote voordeel
van Copernica is dat je in deze software, net als bij Magento, gebruik
kunt maken van een [multidimensionale
database](./maak-je-eigen-database.md).

Omdat deze database bestaat uit meerdere niveaus voeg je gemakkelijk
informatie toe aan een klantprofiel, zonder dat het een
onoverzichtelijke wirwar van losse profielen wordt. Overigens kun je in
Copernica zoveel profielen aanmaken als je wilt, je hoeft je dus niet
druk te maken om een maximum.

Als gebruiker van Copernica, koppel je jouw Magento-webshop zeer
eenvoudig aan onze software, zonder dat je hier vaste licentiekosten
voor hoeft te betalen. Download en installeer hiervoor de
[Magento-integratie voor Copernica](./magento.md).
Binnen vijf minuten kun je al aan de slag!

**2. Verstuur transactionele e-mails**
 Door de informatie uit je database te gebruiken kun je jouw relaties
zogenaamde [transactionele e-mails](./transactionele-e-mails-haal-meer-uit-je-klantcontact.md)
sturen die precies aansluiten bij hun wensen.

Stuur een [abandoned-shopping-cart-mail](./werken-met-de-magento-abandoned-shopping-cart-e-mail.md)
bijvoorbeeld, waarin je ze herinnert dat ze hun aankoop nog niet hebben
afgerond. In veel webshops haakt 50 tot 75 procent van de mensen die
artikelen in hun winkelmand plaatsen af. De praktijk leert dat je hier
met de correcte opvolging toch nog 15 tot 20 procent mee kunt
terughalen.
Of stuur je klanten een e-mail met een aanbieding die aansluit bij een
vorige aankoop. Als iemand bijvoorbeeld een mobiele telefoon kocht, kun
je hem een week later bijvoorbeeld een aanbieding sturen voor een extra
batterij.
**3. Maak gebruik van opvolgacties**
Het mooiste is dat je transactionele e-mails met Copernica volledig
[automatisch](./automatiseer-je-campagnes.md)
verstuurt met behulp van opvolgacties. Doordat je Copernica- en
Magento-databases aan elkaar gekoppeld zijn, kun je in Copernica
[opvolgacties](./opvolgacties-de-sleutel-tot-succes.md)
instellen voor zaken die gebeuren in je webshop.
Stel in dat iedereen een uur na het verlaten van je webwinkel een
herinnering krijgt met de producten die zij in hun winkelwagentje lieten
liggen. Of weet je bijvoorbeeld dat de gemiddelde levensduur van een
product anderhalf jaar is? Maak dan een opvolgactie om 15 maanden na
aankoop een aanbieding voor een nieuwe toe te sturen.
Ook kun je opvolgacties gebruiken om je klanten nog eens te herinneren
aan je webwinkel. Heeft een van je vaste klanten al een jaar niets meer
gekocht in je Magento-webshop? Stuur hem dan automatisch een e-mail met
een kortingsvoucher.
**4. Stel je e-mail automatisch samen**
Waarom zou je jezelf in het zweet werken? Laat Copernica het werk voor
je uit handen nemen. Niet alleen het versturen, maar ook het
samenstellen van e-mails kun je namelijk geheel automatisch doen met
Copernica.
Met [RSS-feeds](./gebruik-van-rss-of-atom-feed.md)
zorg je er bijvoorbeeld voor dat je e-mailings altijd de laatste
aanbiedingen bevatten. En door je
[Magento-SKU’s](http://www.magentocommerce.com/knowledge-base/entry/tutorial-creating-products)
op te nemen in een RSS-feed,  neem je in een e-mail ook gemakkelijk
informatie op over een product. Een omschrijving bijvoorbeeld, maar denk
ook aan het aantal stuks dat je nog in voorraad hebt.
**Stem de Magento-integratie voor Copernica af naar jouw behoeften**
Zijn er functionaliteiten die je mist? Ook dat is geen probleem. De
Magento-integratie voor Copernica is namelijk open source, waardoor je
vrij bent zelf extra functionaliteiten voor de koppeling te ontwikkelen.

Geen kennis om dit zelf te doen? Geen nood, [ons partnernetwerk](./vind-een-partner.md)
staat altijd klaar om je hierbij te helpen.