Elke email die je met Copernica verstuurt moet zijn voorzien van een
afzenderadres, een afzendernaam en een onderwerpregel.

Het onderwerp en het afzenderadres van een e-maildocument stel je per
document afzonderlijk in, direct boven het geopende document.

Je kan in deze velden Smarty code gebruiken.

Afzenderadres
-------------

Gebruik altijd een afzenderadres dat daadwerkelijk bestaat.
E-mailprogramma's en spamfilters kunnen hier namelijk op controleren, en
je emails blokkeren als het adres niet daadwerkelijk bestaat.

Bij het invoeren van het afzenderadres wordt door ons eveneens een
controle uitgevoerd of het adres bestaat. Hiervoor sturen we een dummy
e-mail naar het adres. Het komt voor dat er wordt gemeld dat het adres
niet bestaat, ook al bestaat het wel. Het kan zijn dat het e-mailadres
tijdelijk niet bereikbaar is. Soms is er sprake van
[greylisting](http://nl.wikipedia.org/wiki/Greylisting) op het adres.

Gebruik geen *freemail* adres als afzenderadres (zoals een Hotmail of
Gmail adres) wanneer je een bulkmailing gaat versturen.

Afzendernaam
------------

Dit is de naam die voor de ontvanger zichtbaar is als verzender van het
bericht. Dit kan je eigen naam zijn, die van een collega of die van je
organisatie. Als het voor de ontvanger maar duidelijk is door wie het
bericht verstuurd is.

Onderwerpregel
--------------

Je bent volledig vrij om de onderwerpregel van je e-mail te bepalen. De
onderwerpregel kan bepalen of ontvangers je e-mail openen of niet. Zorg
daarom voor een pakkende onderwerpregel die de ontvanger uitnodigt de
e-mail te openen. Gebruik maximaal 50 karakters, zodat het volledige
onderwerp direct zichtbaar is in alle e-mailprogramma's.

Andere e-mail headers
---------------------

Naast bovengenoemde e-mail headers, zijn er nog talloze andere headers
die je kunt meesturen in een e-mail, zoals BCC en Reply-to headers. Deze
headers zijn optioneel en worden verder toegelicht in een ander artikel.

[Meer lezen over het instellen van e-mail headers, zoals BCC, CC, en
reply-to](./afzender-cc-bcc-onderwerp-reply-to-instellen-bij-een-e-maildocument.md "Afzender, CC, BCC, onderwerp, reply-to instellen bij een e-maildocument")

![header](header.png)
