# Je spam score verlagen

Je spam score wordt bepaald door een grote hoeveelheid checks die kijken 
naar je DNS en de inhoud van je document. De meeste checks zijn gebaseerd 
op reguliere expressies die gematcht worden met de body en header velden 
van het bericht. Zo kan bepaald worden of bepaalde inhoud zich in jouw 
email bevindt. Het herkent bijvoorbeeld woorden die vaak in spam worden 
gebruikt, zoals "Viagra" of "Casino". Er kan echter ook worden gekeken naar 
andere dingen, bijvoorbeeld of je "from" adres bestaat.

Je kunt je spam score ook bekijken in de software. In Marketing Suite vindt 
je onder **Tools** een rapport over de spam score van je email. Je krijgt 
hier een rapport dat precies aangeeft wat er wel en niet goed gaat.

Een slechte score kan ervoor zorgen dat jouw emails niet aankomen. Een score 
lager dan 1 is vrij makkelijk te bereiken (tenzij je email gaat over 
gokken met grote bedragen of het vergroten van een bepaald lichaamsdeel). 
Als je spam score boven de 3 ligt raden we je sterk aan de mail niet te 
versturen. Dit zal namelijk effect hebben op de betrouwbaarheid van je 
zender domein. Als je score hoger is dan 5 mag het bericht niet verstuurd 
worden met Copernica marketing software.

## Snelle tips voor een betere score

**Maak een tekstversie**

Sommige ontvangers kunnen of willen alleen text emails ontvangen. Voeg daarom 
altijd een tekstversie bij je mail. Zorg er ook voor dat deze grotendeels 
overeenkomt met de inhoud van je HTML bericht.

**Vermijd spam-achtige woorden en zinnen**

Sommige woorden worden vaak gebruikt in spam, waardoor ze jouw email er minder 
betrouwbaar uit laten zien. Dit kunnen bijvoorbeeld de namen van drugs zijn, 
of hun chemische namen. Ook woorden die met pornografie te maken hebben worden 
sterk geassocieerd. Het is dus verstandig deze woorden te vermijden, net 
als verkeerd gespelde versies van deze woorden.

**Gebruik tekst i.p.v. een url voor je links**

Sommige email clients beschouwen links met een URL als phishing pogingen. 
We hebben het over het volgende soort links:

`<a  href="http://www.google.com">http://www.google.com</a>`
`<a  href="http://www.google.com">www.google.com</a>`

De originele link wordt vervangen door ons pic server domein (http://pic.vicinity...) 
om bijvoorbeeld klik te kunnen registreren. Sommige email clients zien 
dat de link niet hetzelfde is als de URL waar de gebruiker heen denkt te 
gaan en verhogen daardoor je spam score. Je kunt beter de URL vervangen 
door een beschrijving van de link, zoals hier:

`<a  href="http://www.google.com">Klik hier voor een goede zoekmachine!</a>`

**Gebruik een betrouwbaar "from" adres**

-   Voeg geen cijfers aan het begin of einde van je adres toe. (No info123@yourcompany.com or 123info@yourcompany.com)
-   Gebruik altijd een "from" adres van je eigen domein, dus niet bijvoorbeeld 
    van een gratis adres zoals Gmail of Yahoo. Dit staat onprofessioneel en 
    de clients herkennen dit.
-   Beperk je gebrek van woorden geschreven in hoofdletters. Het wordt 
    aangeraden dit helemaal niet te doen in je "from" adres of onderwerp, 
    maar het staat ook onprofessioneel om volledige zinnen in je email 
    in hoofdletters te schrijven.

**Gebruik een geschikt onderwerp**

-   Gebruik geen geld (euro/dollar/yen) symbolen in je onderwerp.
-   Praat niet over drugs, gewicht verliezen of het vergroten van lichaamsdelen in 
    je onderwerp.
-   Maak geen valse beloftes!

**Hou je HTML netjes**

-   Voorkom errors zoveel mogelijk. Check met de software ook voor errors.
-   Gebruik geen technieken die niet ondersteund worden, zoals JavaScript of 
    Flash.
-   Zorg dat de kleur van je letters niet wegvalt tegen je achtergrond. 
    Maak je letters niet te groot en gebruik niet te veel kleuren voor je 
    tekst.
-   Gebruik geen technieken om inhoud voor gebruikers te verbergen zoals 
    CSS display none. Als je inhoud wil aanpassen aan je gebruikers kan 
    dit natuurlijk wel. Meer informatie hierover vindt je in het [artikel over personalizatie](./personalization)
-   Verwijder de HTML code die je niet gebruikt.

**Afbeeldingen**

-   Gebruik korte namen voor je afbeeldingen. 1.jpg is beter dan header.jpg.
-   Gebruik niet te grote afbeeldingen en zorg dat de ratio tussen tekst en 
    afbeeldingen normaal is. Te veel afbeeldingen kunnen erop duiden dat je 
    iets probeert te verbergen, waardoor je spam score omhoog gaat.
    
## Meer informatie

* [Verbeter je deliverability](./deliverability)

