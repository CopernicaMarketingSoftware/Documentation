Voor iedere e-mailing die je verzendt met Copernica, krijg je een
uitgebreid overzicht van resultaten terug. Deze resultaten worden per
relatie binnen je Copernica database opgeslagen.

Kliks, opens en meer
--------------------

![Kliks, opens en
meer](../images/nl-kliks.png "Kliks, opens en meer")

Met Copernica analyseer en bekijk je onder andere:

-   Hoe vaak je e-mailing wordt geopend en waar wordt geklikt?
-   Hoeveel relaties openen je e-mailing niet en wie meldt zich af?
-   Hoeveel omzet is afkomstig van je laatste e-mailing?
-   En nog veel meer...

Je wilt natuurlijk graag weten hoe vaak je e-mailing wordt geopend, wie
er klikt en waar op wordt geklikt? Opens, kliks maar ook fouten en
klachten als spammeldingen vind je terug in de e-mailstatistieken van
Copernica. Wil je kijken hoe je e-mailing presteerde binnen een bepaald
aantal dagen? Geef de periode op in Copernica en je krijgt een volledig
overzicht terug met de gewenste statistieken.

### Wat is de geografische spreiding van je e-mailing?

Altijd al willen weten of relaties je e-mailing lezen in China? Ontdek
via Copernica je wereldwijde bereik. Bekijk in welke landen je
e-mailings het meest aankomen. Per land kan je zelfs zien in welke regio
het grootste aantal relaties zit.

### Deel je e-mailstatistieken met anderen

Met de oplossing van Copernica haal je zelfstandig de allerbeste
resultaten uit je e-mailings. Die resultaten wil je dan natuurlijk delen
met anderen. Dat kan via onze 'deel statistieken'-functie. Met één klik
deel je per e-mail je resultaten met collega's of andere geadresseerden.

Welk e-mailprogramma gebruikt je relatie?
-----------------------------------------

![Welk e-mailprogramma gebruikt je
relatie?](../images/nl-e-mailprogramma.png "Welk e-mailprogramma gebruikt je relatie?")

Benieuwd of je relaties gebruik maken van Hotmail, Gmail of een ander
e-mailprogramma? Copernica toont je in welke e-mailprogramma's jouw
e-mailing zoal wordt geopend. Zo weet je precies waar je op moet letten
wanneer je e-mailings gaat
[testen](./test-voor-je-verzendt.md "test-voor-je-verzendt").

Leer van je fouten
------------------

Foutmeldingen en spamklachten hou je liefst zo laag mogelijk. Maar deze
resultaten zijn net zo belangrijk als je kliks en opens. Gebruik deze
resultaten om je e-mailings verder te optimaliseren. Leer van je fouten,
verwijder verkeerde e-mailadressen
[automatisch](./beheer-automatisch-je-relaties.md "Beheer automatisch je relaties")
uit je [selecties](./definieer-doelgroepen-met-selecties.md "Doelgroepen definiëren met selecties")
en zorg zo voor nog betere resultaten bij een volgende e-mailing.

Copernica e-mailstatistieken en Google Analytics
------------------------------------------------

Copernica geeft je inzicht in de statistieken van een bepaalde campagne,
zoals het aantal kliks, impressies en foutmeldingen bij een e-mailing.

Wil je nog dieper graven in de resultaten van je e-mailing? Wil je zien
hoe bezoekers zich op je website gedragen en wat voor conversie dit
oplevert? Maak dan gebruik van de gratis plugin voor Google Analytics.

Met Copernica codeer je in enkele kliks je hyperlinks zodat het
bezoekersgedrag op je website kunt analyseren door middel van Google
Analytics. Zo kun je bijvoorbeeld nog beter zien welke e-mailcampagne
voor de meeste conversie zorgde.
