In Copernica gebruik je selecties om onderscheid te maken tussen
gegevens in je database. Je kan bijvoorbeeld een selectie maken van alle
mannen in je database, of van alle vrouwen uit
[Gasselterboerveenschemond](https://maps.google.nl/maps?q=Gasselterboerveenschemond&hl=en&sll=52.212992,5.27937&sspn=5.379308,9.876709&hnear=Gasselterboerveenschemond,+Aa+en+Hunze,+Drenthe&t=m&z=15).
Je selecties in Copernica zijn dynamisch en worden continu bijgewerkt.
Je selectie kan morgen dus andere profielen bevatten dan vandaag.

Selecties maak en beheer je in het onderdeel **Profielen**.

-   Aan de linkerzijde zie je een lijst met bestaande selecties
-   Klik op een selectie om de profielen uit de selectie te tonen.

![](https://pic.vicinity.nl/127/0/112887/selections-subselection-overview.png)

### Nieuwe selectie maken

Je kan een nieuwe selectie maken via het menu **Databasebeheer**. Ook
kan je vanhieruit bestaande selecties beheren.

### Wat is een selectie precies?

Een selectie is een actieve filter op de gegevens in je database.

-   Profielen in de selectie voldoen aan de regels (condities) van de
    selectie. Een selectie kan meerdere regels hebben.
-   Je kan een selectie maken onder een andere selectie. Dit noemen we
    een subselectie. Je kan oneindig veel lagen maken.
-   Selecties worden dagelijks opnieuw opgebouwd. Ook wordt de selectie
    opnieuw opgebouwd wanneer de regels van de selectie worden
    veranderd.

Een selectie over subprofielen in een collectie noemen we een
miniselectie.

### Selectie condities

Een selectie heeft altijd minstens één conditie. Anders zouden alle
profielen aan de selectie voldoen.

Wanneer je een nieuwe selectie maakt, kan je kiezen uit verschillende
conditietypes. Elk conditietype kan profielen filteren op zijn eigen
manier.

![](https://pic.vicinity.nl/127/0/112903/selection-conditiontypes.png)

Je kan bijvoorbeeld profielen filteren op basis van een waarde in een
databaseveld (Check op veldwaarde). Maar je kan ook alle profielen
filteren die in de afgelopen 2 weken zijn gewijzigd (Check op
wijziging).

Je kan zo veel condities toevoegen als je zelf wilt.

Met EN en OF condities kan je aangeven of het profiel aan alle condities
moet voldoen, of aan een of enkele selectie condities.

-   Meer lezen over selectiecondities
-   Meer lezen over EN - OF condities
-   Optimaliseer je selecties

### Veel gebruikte selecties

De mogelijkheden met selecties zijn oneindig, doch worden ze vaak voor
hetzelfde toegepast. Hieronder een paar veelvoorkomende selecties. Klik
ernaartoe voor meer info.

-   Nieuwsbrief selectie - uitschrijvers worden automatisch geweerd van
    je mailinglijst.
-   Hard en softbounces uit je nieuwsbriefselectie filteren
-   Dubbele profielen vangen in een selectie
-   Verjaardagsselectie - rooster een dagelijkse mail in naar de mensen
    die op die dag jarig zijn.

### Selectie weggooien

Selecties die je niet meer gebruikt kan je veilig verwijderen. De
profielen uit de selectie blijven bestaan.
