In dit stappenplan wordt uitgelegd hoe je begint met het gebruiken van
Copernica. Vanaf de eerste stap, het aanmaken van een database, tot de
laatste stap, het versturen van je eerste nieuwsbrief, wordt alles
duidelijk uitgelegd. Om je zo snel mogelijk je eerste mailing te laten
versturen worden een aantal opties en instellingen in dit stappenplan
niet benoemd, die kan je voor nu op de standaard instellingen laten
staan. Later kan je hier natuurlijk altijd gebruik van maken. Mochten er
toch onduidelijkheden zijn kan je altijd contact opnemen met onze
support desk. (support@copernica.com) Dikgedrukte woorden zijn knoppen
en schuine woorden zijn namen die eerder in het stappenplan zijn
ingesteld.

Stap 1: Database maken
----------------------

In de eerste stap gaan we een database aanmaken en de databasevelden
aanmaken.

#### Stap1.1 Database maken

Je database vormt de basis van al je marketingcampagnes. In de eerste
stap gaan we een databse aanmaken en vervolgens. Onder **Profielen**,
kies in het **Databasebeheer** menu **'Nieuwe database aanmaken'**. Het
venster voor een nieuwe database wordt geopend. Voer hier de naam in
voor de database (bijvoorbeeld '*Contacten*') en optioneel een
beschrijving. Klik op **opslaan**. \
 De database Contacten wordt direct aangemaakt en toegevoegd aan het
linker overzicht onder **Databases en selecties.** Deze database is nog
helemaal leeg; er is geen data en er zijn nog geen databasevelden. Hier
gaan we verandering in brengen.

#### Stap1.2 Databasevelden maken

Voordat we data in de database zetten gaan we eerst een aantal velden
instellen. Onder **profielen**, kies in het **Databasebeheer** menu
**Databsevelden wijzigen**. In dit venster kan je een overzicht vinden
van alle velden die in je database zitten. Hier gaan we nu een aantal
velden toevoegen. Klik onderaan op **Veld toevoegen**. Via dit menu kan
je nieuwe velden aan je database toevoegen en instellen wat voor veld
het is. \
 Welk veld we in ieder geval nodig hebben is een emailveld, zodat we
straks naar de profielen kunnen mailen. Voer hier de naam in voor het
emailveld (bijvoorbeeld *Email*). Deze heeft als Type een **E-mail
veld**. Een emailveld heeft geen **Standaardwaarde**. Klik opderaan op
**opslaan**. Je komt nu weer in het **Databasevelden wijzigen** menu.
Maak op dezelfde wijze als net in ieder geval de volgende nieuwe
databasevelden aan:\

-   Voornaam. Dit is een **Tekstveld**. Heeft geen **Standaardwaarde**.
-   Achternaam. Dit is ook een **Tekstveld** en heeft ook geen
    **Standaardwaarde**.
-   Geboortedatum. Dit is een **Datumveld**. Heeft geen
    **Standaardwaarde**.
-   Nieuwsbrief. Hiermee hou je bij of iemand jouw nieuwsbrief wil
    ontvangen. Maak het een **Meerkeuzeveld**. Zet op de eerste regel
    van de **Standaardwaarde** 'Nee' en op de tweede regel 'Ja'. Let op,
    Copernica is hoofdlettergevoelig dus data die straks in de database
    komt moet ook hoofdletters bevatten.

Je kan nog meer velden toevoegen natuurlijk maar voor de eerste opzet is
dit voldoende.

Na deze stap heb je een database aangemaakt en de juiste velden
ingesteld.

[Ga door naar de volgende
stap](./beginnen-met-copernica-stappenplan-stap-2.md)
