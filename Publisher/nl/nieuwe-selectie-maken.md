Selecties maak en beheer je in het onderdeel Profielen.

-   Selecteer de database waarin je de nieuwe selectie wil maken
-   Kies in het menu **Databasebeheer** voor **Selecties beheren**
-   Klik linksonderin op **Selectie aanmaken**
-   Gebruik het formulier om de selectie een naam te geven. Je mag in de
    naam van de selectie spaties gebruiken. Gebruik een beschrijvende
    naam, zodat ook eventuele andere gebruikers binnen het account weten
    waarvoor het bedoeld is.
-   Optioneel kan je een beschrijving voor de selectie geven.

Je belandt nu in het scherm waarin je condities kan toevoegen. Een
selectie heeft altijd minstens een conditie.

Klik op *Voeg een nieuwe 'EN' conditie toe aan een nieuwe 'OF' regel*om
een conditie toe te voegen.

![](Documentation/selectionaddcondition.png)

Je krijgt nu een lijst met conditietypes te zien, waaruit je er eenje
mag kiezen.

-   Kies het conditietype dat je wilt gebruiken en vervolgens op
    **Volgende** om de regels voor de conditie in te stellen.
-   Nadat je de conditie hebt opgeslagen wordt de conditie weergegeven
    in het overzicht van condities.

![](Documentation/selectieconditiesoverzicht.png)

Van hieruit kan je een nieuwe **EN conditie** toevoegen aan de conditie
die je zojuist hebt gemaakt. Het profiel moet dan aan beide condities
voldoen.

Ook kan je een nieuwe **OF conditie** aanmaken. Het profiel moet dan aan
één van de condities voldoen om in de selectie terecht te komen. Je kan
zoveel condities toevoegen als je zelf wilt (of nodig hebt).

[Meer lezen over OF en EN
condities](./selecties-met-of-en-en-regels.md)

Nadat je alle condities hebt toegevoegd aan de selectie, kan het venster
sluiten. Klik in het linkeroverzicht om de profielen uit de selectie
weer te geven. Let op, het opbouwen van selecties kan soms even duren.
Je kan eventueel controleren of de selectie is opgebouwd in het tabblad
*Opbouwstatus* bij de selectie.
