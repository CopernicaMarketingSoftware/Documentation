# Afbeeldingen meesturen: de voor- en nadelen
Wanneer je een HTML document gaat versturen heb je bij het instellen de
keuze om afbeeldingen mee te sturen of om deze op onze servers te
hosten. Beide opties hebben voor- en nadelen. Deze worden hieronder kort
uiteengezet.

### Afbeeldingen hosten op server

**Voordelen**

-   De grootte van de e-mail neemt af (in kb) waardoor de
    verzendsnelheid toeneemt.
-   De spamgevoeligheid neemt behoorlijk af.
-   Impressies kunnen worden gemeten.

**Nadelen**

-   Sommige e-mailprogramma's staan afbeeldingen niet direct toe, tenzij
    de ontvanger hier expliciet op om vraagt.
-   Email kan niet offline bekeken worden (maar wie kijkt zijn mailing
    nog offline anno 2012â€¦).

### Afbeeldingen meesturen

-   Impressies kunnen niet worden gemeten.
-   Onze mailservers krijgen veel meer data te verwerken.
-   Afbeeldingen kunnen als downloadbare bijlagen gezien worden (o.a.,
    Hotmail en Gmail) waardoor je bericht niet goed meer wordt getoond.

### Conclusie

Afbeeldingen hosten op een server is in 99% van de gevallen de beste
keus. Wanneer jouw ontvangers voornamelijk bestaan uit mensen die
werkzaam zijn bij een werkgever met een zeer restrictief internetbeleid,
kan je er voor kiezen de afbeeldingen mee te sturen.
