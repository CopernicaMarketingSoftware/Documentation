Testmails hebben de hoogste prioriteit op onze taakserver, wat betekent
dat ze direct worden verzonden naar de testbestemming nadat je op de
knop 'Verzenden' hebt gedrukt. Soms lijkt het erop dat testmails niet
worden afgeleverd, of met een vertraging. Dit kan verschillende oorzaken
hebben.

Spamfolder
----------

Controleer je spamfolder. Als de testmail inderdaad in deze map is
beland, controleer dan zorgvuldig of de testmail voldoet aan de eisen
van een goede e-mail (d.w.z. een lage spamscore).

Andere mappen
-------------

Controleer de andere mappen in je e-mailprogramma. Veel mensen maken
mappen aan om e-mails te filteren om het overzicht in hun inbox te
behouden. Eventueel is je testmail in één van deze mappen beland.

Controleer het testprofiel
--------------------------

Controleer of de testmail daadwerkelijk is verzonden. Ga naar het
profiel of subprofiel dat je als testbestemming hebt ingesteld. In het
tabblad 'Campagnes' kun je zien welke e-mails zijn verstuurd naar dit
profiel en wanneer. Dit tabblad toont ook de voortgang van de levering
(zoals levering fouten, levering pogingen, impressies etc.). Klik op de
*Normale mailings* dropdownbox en kies dan voor *Testmailings* om
specifiek alleen deze mailings te tonen. \
 Wanneer er staat dat de e-mail is afgeleverd, dan heeft deze Copernica
verlaten en is de mail ontvangen door de SMTP-server van het
e-mailadres. Daarom is er misschien iets mis is met de hostserver. Als
dit het geval is, kun je het beste contact opnemen met de
systeembeheerder van jouw organisatie, en hem (of haar) vragen waar de
e-mail zich op dat moment bevindt.

Is er sprake van greylisting?
-----------------------------

Soms maakt de ontvangende mailserver gebruik van
[greylisting](http://www.copernica.com/nl/ondersteuning/begrippenlijst/grey-listing "Wat is Grey listing?").
De eerste 2 of 3 pogingen tot aflevering zullen dan worden geblokkeerd.
Pas daarna zal de testmail door worden gelaten. Als er inderdaad wordt
gebruik gemaakt van greylisting, dan zal het veel langer duren voordat
de testmail je inbox bereikt.

Heb je al een ander adres geprobeerd?
-------------------------------------

Probeer eens om de testmail te versturen naar een ander e-mailadres.
Stuur bijvoorbeeld een mail naar één van je privé-adressen, of dat van
een collega. Komt de e-mail nu wel binnen de verwachte tijd aan, dan
ligt de storing waarschijnlijk niet bij ons.

Maak je gebruik van Gmail?
--------------------------

Als je in een korte periode meerdere testmails verzendt naar een
Gmail-adres, kan Gmail je testmails tijdelijk blokkeren. De e-mails
worden dan pas op een later tijdstip afgeleverd.

Heb je al de bovenstaande tips gecontroleerd en heb je nog steeds niets ontvangen?
----------------------------------------------------------------------------------

Dan is er misschien een probleem bij ons. Je kunt ons via
[support@copernica.com](mailto:support@copernica.com) hierover
informeren.
