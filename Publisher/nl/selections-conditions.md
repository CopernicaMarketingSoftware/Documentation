# Regels en condities

Regels en condities verschillen wel degelijk van elkaar.
Een conditie is een onderdeel van een regel; er kunnen namelijk
meerdere condities in een regel zitten. Oftewel, binnen een OF of OF NIET 
regel worden EN condities aan elkaar gelinkt. De profielen worden toegekend
aan een selectie als aan een van de verschillende regels wordt voldaan.

Als profielen in een selectie moeten voldoen aan een of meerdere voorwaarden,
gebruik je een OF regel met EN-conditie(s). Als profielen juist niet moeten
voldoen aan een of meerdere voorwaarden, gebruik je een OF NIET regel met 
EN-conditie(s).

Je kunt op een aantal manieren bepalen hoe profielen worden toegevoegd
aan selecties. Deze filters worden binnen Copernica selectiecondities 
genoemd. Hieronder zijn de verschillende opties uiteengezet:


### Veldwaarde 
Stelt een selectie samen aan de hand van de opgegeven veldwaarde.
Deze veldwaarde kan bijvoorbeeld `woonplaats = x` zijn.
Alle woonplaatsen die gelijk zijn aan x komen dan in de selectie.


### Interesse 
Stelt een selectie samen aan de hand van een bepaalde interesse. 
Deze interesse kan bijvoorbeeld gaan over 'product x'.
Alle interesses die gelijk zijn aan x komen dan in de selectie.


### Datum
Stelt een selectie samen aan de hand van een specifieke tijdsperiode.
De datum kan bijvoorbeeld worden toegekend aan een bepaalde gebeurtenis.
Denk aan datum aflopen garantie, datum na eerste aankoop of datum na 
aanmelding voor nieuwsbrief. Alle datums die x-aantal dagen overeenkomen 
met de dag van vandaag, komen dan in de selectie.


### Campagneresultaat
Stelt een selectie samen aan de hand van het opgegeven campagneresultaat.
Dit campagneresultaat kan gaan over e-mailcampagnes, sms-campagnes, 
faxcampagnes en enquetes. Denk bijvoorbeeld aan de ontvangers van een 
e-mail die op een hyperlink hebben geklikt.
Alle profielen met hetzelfde campagneresultaat komen dan in een selectie.


### Contactgeschiedenis
Stelt een selectie samen aan de hand van de contactgeschiedenis.
De contactgeschiedenis kun je bijvoorbeeld gebruiken om een 
periode te selecteren waarbinnen geen ontact is geweest. 
Alle profielen met deze conditie komen dan in de selectie.


### Combineren van (mini)selecties
Stelt een selectie samen aan de hand van een eerder aangemaakte selectie.
Het combineren van (mini)selecties geeft je nog meer flexibiliteit in het 
doen van aanbiedingen aan je klanten. 
Profielen die voorkomen in de twee opgestelde selecties, ontvangen dan 
de mailing.


### Veldwijziging
Het is mogelijk om velden te checken op veranderingen en vervolgens het 
bijbehorende profiel in een selectie te plaatsen. Zo kun je bijvoorbeeld
iedereen die onlangs is verhuisd een mailing sturen.


### Eerdere exports
Het is mogelijk om profielen te selecteren die zijn geÃ«xporteerd 
gedurende een bepaalde periode.
