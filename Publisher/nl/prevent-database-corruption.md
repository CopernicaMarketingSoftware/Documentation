# Corruptie in de database voorkomen

Als je werkt met [databases](database-introduction) voor marketing zijn 
corrupte databases de vijand. Je wil niet alleen dat je data up-to-date is, 
maar ook dat deze relevant en kwalitatief goed is. Hoe meer irrelevante 
data, des to groter de kans op een corrupte database.

Een goede database begint met het verzamelen van de juiste informatie. 
[Enquêtes](./surveys) zijn een geschikte manier om deze data te verzamelen, 
maar kan ook valkuilen bieden. Als je de verkeerde vragen stelt of vragen 
verkeerd stelt loop je het risico dat je database straks irrelevante of 
verkeerde informatie bevat. 

Een onderzoek van Dun & Bradstreet heeft zelfs aangetoond dat in een gemiddelde 
database 60 procent van de bestanden corrupt is. Dit is een nachtmerrie 
voor iedereen die in database marketing werkt, zeker omdat veel bedrijven 
35 procent minder klanten bleek te hebben dan zij zelf dachten.

Daarom geven we hierbij een aantal tips om succesvol data te verzamelen:

## Stel de juiste vragen

Tijdens het opstellen van een enquête hebben veel mensen de neiging om veel 
multiple choice vragen te stellen. Dit hoeft zeker geen slechte keuze te zijn, 
aangezien deze makkelijk te verwerken zijn in je database. Het is echter 
wel belangrijk dat je je vraag goed verwoord.

### 1. Vermijd valse dilemma's (zwart-wit denken)

Stel dat je in een enquête de vraag tegenkomt wat je favoriete eten is. 
De mogelijke antwoorden zijn: pasta, aardappels en vlees. Dit heet een vals 
dilemma. Wanneer je dit soort vragen stelt waarbij veel antwoorden mogelijk 
zijn, maar weinig opties dwing je je klanten om incorrecte antwoorden te geven. 
Om dit te voorkomen kun je bijvoorbeeld een tekst optie toevoegen waar 
een nieuw antwoord mag worden toegevoegd.

### 2. Wees niet te suggestief

In het bovenstaande voorbeeld zit nog een valkuil: Je moedigt je klanten 
aan een optie te kiezen (pasta, aardappels, vlees) door eerst deze 
antwoorden te suggereren. Mensen zullen hier eerder op klikken, waardoor 
je informatie niet volledig klopt.

### 3. Antwoorden die elkaar niet uitsluiten

Een vraag als "Bent u tevreden met onze services?" kan heel nuttig zijn 
in een enquête. Het gaat echter mis als je de volgende opties geeft:

-   Ja, ik ben tevreden
-   Ja, ik zou jullie aanraden aan vrienden/familie
-   Nee, ik ben niet tevreden

Antwoorden 1 en 2 sluiten elkaar hier namelijk niet uit. In dit geval kun 
je beter meerdere antwoorden toestaan, of alleen opties toevoegen die elkaar 
uitsluiten.

### 4. Stel geen onnodige vragen

Om effectief je database te beheren moet je jezelf regelmatig afvragen 
of de informatie die je aan je klanten vraagt relevant is. Door onnodige 
vragen te stellen heb je een groter risico op database corruptie en je 
vraagt ook meer tijd van je klanten, die daardoor misschien de enquête 
niet meer afmaken.

### 5. Wees niet te gretig

Informatie is de sleutel tot succesvolle database marketing, waardoor 
je misschien de neiging hebt om alle vragen in je enquête verplicht te 
maken. Het kan echter dat niet alle klanten je vragen kunnen beantwoorden 
en door ze hiertoe te dwingen kan er incorrecte data in je database terecht 
komen. Als je dus je database schoon wilt houden kun je beter je klanten 
de optie geven een vraag over te slaan.

## Meer informatie

* [Tips en tricks](./tips-and-tricks)
