**UPDATE, 16.39 uur:** Copernica is vanaf deze ochtend onderwerp van een
DDoS-aanval. Maar hoewel dit vanochtend nog leidde tot vertragingen bij
het laden van afbeeldingen in e-mailings en bij het redirecten van
hyperlinks, hebben we inmiddels maatregelen getroffen zodat de gevolgen
van deze aanval voor gebruikers niet meer merkbaar zijn. \
\
Bij een Distributed Denial of Service attack (DDoS) proberen
kwaadwillenden bewust ons systeem te overbelasten door het afvuren van
oneindig veel requests naar onze servers.

Door deze aanval is de veiligheid van gegevens van Copernica-gebruikers
niet in het geding. Ook worden e-mailings gewoon volgens schema en
zonder vertragingen verzonden.
