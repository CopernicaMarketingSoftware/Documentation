Met Copernica voeg je eenvoudig structuur toe aan je database met behulp
van selecties. Zo optimaliseer je de kwaliteit van je database en zet je
makkelijk doelgerichte campagnes op. Selecties zijn te allen tijde
up-to-date omdat Copernica alle wijzigingen in je database bijhoudt.

Aan de slag met selecties
-------------------------

![Aan de slag met
selectiess](../images/nl-selecties.png "Aan de slag met selecties")
Alle relatiegegevens die je opslaat in Copernica zijn te gebruiken als
regels voor je selecties. Maak bijvoorbeeld eenvoudig onderscheid tussen
relaties die wel of niet nieuwsbriefabonnee zijn door middel van
selecties binnen je database. En zo kan je binnen Copernica nog veel
meer selecties instellen op basis van:

-   **Veldwaarde**. Voorbeeld: Stel een selectie op die kijkt of het
    veld ‘Woonplaats’ overeenkomt met Amsterdam. Alle relaties die in
    Amsterdam wonen, staan dan in je selectie.
-   **Interesse**. Voorbeeld: Je maakt een selectie van alle relaties
    die een voorkeur voor producten van ‘Apple’ hebben. Iedereen met een
    productvoorkeur van Apple komt dan in deze selectie terecht.
-   **Datum**. Voorbeeld: Stel een selectie samen van alle relaties voor
    wie een garantie afloopt. De selectie controleert dan bijvoorbeeld
    of de datum van vandaag x-aantal maanden na de aankoopdatum ligt.
-   **Campagneresultaat**. Voorbeeld: Maak een selectie van alle
    relaties die wel hebben geklikt op een hyperlink in je laatste
    e-mailing. Zo stuur je deze relaties makkelijk een opvolgactie.
-   **Contactgeschiedenis**. Voorbeeld: Selecteer alle relaties waarmee
    je geen contact hebt gehad tussen datum x en datum y.
-   **Inhoud van een andere (mini)selectie**. Voorbeeld: Stel een
    selectie op die gebruik maakt van de inhoud van een eerdere selectie
    die je hebt aangemaakt. Dit is een handige functie bij het
    combineren van selecties. Maak bijvoorbeeld een selectie van
    relaties die de afgelopen 6 maanden geen contact met je hebben
    gehad. En stel als extra regel in dat de relaties in de selectie met
    productvoorkeur “Apple” moeten voorkomen. Zo kan je deze relaties
    een speciale aanbodmail sturen met een korting op Apple-producten.

Standaardselecties binnen Copernica
-----------------------------------

Vanuit onze ervaring met verschillende gebruikers weten we dat er enkele
selecties zijn die vaak worden ingezet. Om het gemakkelijk te maken voor
de (nieuwe) gebruiker hebben we daarom voor enkele van deze selecties
tutorials gemaakt. Zo zie je hoe je deze selecties in slechts enkele
stappen binnen Copernica maakt.

-   [Een verjaardagsselectie maken binnen Copernica (2:07)](./how-to-create-a-birthday-selection.md)
-   [Een nieuwsbriefselectie maken binnen Copernica (3:35)](./create-a-mailing-list.md)

Altijd relevant dankzij dynamische selecties
--------------------------------------------

Selecties binnen Copernica worden te allen tijde automatisch geüpdatet.
Dit komt omdat deze selecties dynamisch zijn. Dit maakt Copernica zo
krachtig. Je hoeft slechts eenmalig een selectie in te voeren en vanaf
dat moment bevat de selectie altijd de juiste gegevens. Copernica houdt
alle wijzigingen in je database bij. Heeft een wijziging in je database
invloed op een selectie, dan houdt Copernica daar rekening mee.
Bijvoorbeeld: schrijft iemand zich uit voor je e-mailing, dan verdwijnt
deze persoon direct uit je selectie als je dat binnen Copernica zo
instelt. Zo zijn niet alleen je selecties maar ook al je campagnes op
elk moment actueel en relevant.

Combineer gerust selecties
--------------------------

Ben je nog niet helemaal tevreden over de segmentatie van je doelgroep?
Met Copernica combineer je gemakkelijk verschillende selecties en
bovenstaande selectieregels. Hiervoor gebruik je de EN-voorwaarden en
OF-voorwaarden voor.

-   Met de **EN**-voorwaarde moet een selectie aan alle opgegeven regels
    voldoen. Bijvoorbeeld een relatie moet al ingeschreven staan in je
    [database](./maak-je-eigen-database.md "Maak je eigen database")
    als bestaande relatie EN woonachtig zijn in Nederland.
-   Met de **OF**-voorwaarde moet een selectie aan minstens één
    selectieregel voldoen.

