Je nieuwsbrieven zijn eindelijk bezorgd en worden goed op het scherm
weergegeven. Maar worden ze eigenlijk wel helemaal gelezen? Heb je niet
al die moeite voor niets gedaan? Wat geldt voor de
gebruiksvriendelijkheid en dus leesbaarheid van
[landingspagina's](./what-to-keep-in-mind-to-create-a-good-landing-page.md "Landingspagina's")
geldt net zo voor nieuwsbrieven. Een nieuwsbrief die niet prettig leest
zal minder conversie opleveren. Hoe kun je het beste een nieuwsbrief
samenstellen?

Hanteer een duidelijke opbouw
-----------------------------

-   De belangrijkste tip is: Laat je lezers niet onnodig nadenken. Je
    lezers hebben het druk, er zijn genoeg concurrenten en met een klik
    weg is men weg. Zorg dus voor een overzichtelijke structuur bij het
    samenstellen van je nieuwsbrieven.
-   Onderzoek heeft aangetoond dat we websites en nieuwsbrieven bekijken
    volgens een F-patroon. We bekijken de bovenkant, een regel ergens
    halverwege en de linkerkant. Plaats de titel daarom bovenaan met
    eventuele directe links naar je webpagina. Plaats de inhoudsopgave
    links.
-   De navigatie moet overduidelijk zijn. Zorg dat een knop er uit ziet
    als een knop (gekleurd vierkant met schaduwwerking), laat links er
    uit zien als links (gekleurd en onderstreept) en laat call-to-action
    termen zelfverklarend zijn ('Vraag informatie aan' en niet 'Klik
    hier om meer te weten te komen over xyz').

Scannen of lezen van nieuwsbrieven
----------------------------------

-   Mensen lezen nieuwsbrieven niet zorgvuldig, men scant ze. Maak het
    je lezers makkelijk door je teksten op te delen in alinea's en voeg
    tussenkopjes toe.
-   Maak belangrijke steekwoorden binnen je nieuwsbrieven dikgedrukt
    zodat deze beter opvallen.
-   Een opsomming is beter leesbaar wanneer je deze puntsgewijs onder
    elkaar zet.
-   Teksten op papier zijn niet 1-op-1 over te nemen naar je
    nieuwsbrieven. Maak korte zinnen van hooguit 20-25 woorden. Maak je
    alinea's niet langer dan 6-8 regels.

Standaardelementen waar je op moet letten
-----------------------------------------

-   Vergeet de standaardelementen niet toe te voegen. De belangrijkste
    hiervan is: Maak een hyperlink naar een afmeldformulier. Dit kan je
    doen door bijvoorbeeld standaard een [list-unsubscribe
    header](./list-unsubscribe-header-a-reputation-improving-email-header.md "List-unsubscribe header")
    op te nemen in je nieuwsbrieven.
-   Vermeld ook duidelijk wie je bent. E-mail van onduidelijke afzenders
    wordt minder snel geopend. Vergeet niet te controleren of je
    authenticatiegegevens
    (./what-is-sender-policy-framework-spf.md "Sender Framework Policy"),
    [Sender ID](./sender-id-how-does-it-work.md "Sender ID"),
    [DKIM](./dkim-domainkey-identified-mail.md "DKIM versleuteling"))
    correct zijn ingesteld.
-   Mobiel internetgebruik neemt steeds meer toe. Denk daarom aan
    e-mailprogramma's die geen HTML e-mails kunnen weergeven. Voeg een
    degelijke tekstversie aan je nieuwsbrieven toe.\

Een paar simpele tips om je nieuwsbrief beter leesbaar te maken. En zeg
nou zelf, hoe heb je dit artikel in eerste instantie bekeken? Helemaal
gelezen of toch stiekem eerst gescand. Zo zie je maar, de eerste
proefpersoon is heel dichtbij. Dat ben je zelf!