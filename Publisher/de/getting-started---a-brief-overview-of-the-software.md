Dank je dat je voor Copernica hebt gekozen. De software is behoorlijk
uitgebreid, wat in het begin even een nadeel kan zijn. Maar het wordt
snel een voordeel. Let maar op.

Als je voor het eerst inlogt in Copernica ziet het er allemaal nog vrij
leeg uit. Er zijn geen databases, geen e-maildocumenten, templates en
dergelijke. Daar gaan we snel iets aan doen. Maar eerst zal ik de
onderdelen in Copernica kort introduceren.

### Hoofdnavigatie

Vanuit de hoofdnavigatie (de rode balk) klik je naar de onderdelen van
Copernica.

### Profielen

Dit is waarschijnlijk het meest belangrijke onderdeel van alle marketing
campagnes die je vanuit de software ontvouwt. Maar als je het vanaf het
begin goed organiseert, zal je hier later slechts sporadisch terugkeren.

In dit onderdeel beheer je je database of databases met relaties.
Profielen genoemd. Met selecties maak je segementen aan binnen je
database. Je kan bijvoorbeeld selecties gebruiken om verschillende
doelgroepen te definieren voor je campagnes. Jij bepaalt welke gegevens
je opslaat, en hoe je deze gegevens organiseert. Je kan zoveel profielen
en databases beheren als je zelf wilt.

![](https://pic.vicinity.nl/127/0/112859/profiles_in_firefox.png)

### E-mailings

Vanuit het onderdeel E-mailing maak en beheer je jouw e-maildocumenten,
en verstuur je ze naar je relaties. Van elke mailing die je verstuurd
ontvang je uitgerbreide rapporten met de resultaten. Je kan dus precies
zien wie er hebben geklikt in je mailing, en hoevaak dit is gebeurd. Met
een druk op een knop verstuur je de resultaten in een mooi opgemaakt
rapport ook naar collega's.

![](https://pic.vicinity.nl/127/0/112860/onderdeel-emailings.png)

### Websites

Nadat je je eerste email document hebt gemaakt in Copernica, zal het
maken van een eigen website met webpagina's je gemakkelijk afgaan.
Gebruik dit onderdeel om landingspagina's te maken met webformulieren,
online enquetes, RSS feeds en meer. Je website koppel je eenvoudig aan
je eigen website domein.

### Mobile

Verstuur gepersonaliseerde sms-berichten naar al je relaties ineens, of
naar individuele profielen. Bijvoorbeeld als herinnering van een
evenement dat je organiseert en morgen van start gaat.

### PDF

Print is nog lang niet dood, maar juist een krachtige toevoeging op je
online campagne. Verstuur gepersonaliseerde coupons, tickets,
whitepapers. Het maakt niet uit. Alles wat geprint kan worden, kan ook
worden meegestuurd in je e-mailcampagne of als bulk worden gedownload en
geprint. Wel voldoende frankeren.

### Content

Vanuit de module Content maak je je eigen webformulieren, enquetes en
RSS of Atom feeds. Inschrijfformulier maken? Of een formulier voor het
aanmelden van een evenement? Je maakt het in een wip binnen Content. Is
je feed, formulier of enquete rijp voor publicatie? Met een eenvoudige
tag plaats je ze op een webpagina. De feed module in Content kan worden
beschouwd als een compleet CMS-systeem. Copernica maakt gebruik van de
standaardformaten RSS en Atom. Dus alle artikelen en feeds je maakt
binnen content, kan je niet alleen binnen je Copernica campagnes
gebruiken, maar overal op internet publiceren. Denk aan Facebook,
Linkedin of je Wordpress blog.

Ook kan je binnen dit onderdeel Media Libraries maken waarin je je
afbeeldingen en bestanden beheert, die je overal in je campagnes kan
gebruiken en hergebruiken.

### Stijl

Alles wat je maakt in Copernica kan worden aangepast naar eigen smaak en
huistijl met behulp van CSS en XSLT. Of dit nou de lay-out van je
website is, je webformulieren of het pimpen van een online enquete. Het
kan allemaal geregeld worden binnen dit onderdeel. Alle standaardfeeds
en XSLT's van Copernica zijn voorzien van duidelijk commentaar, dus met
een beetje kennis van CSS of XSLT kan je al snel helemaal los.

### Beheer

Hier regel je alles met betrekking tot het account zelf. Beheer
gebruikers en hun toegangsrechten. Wijzig je eigen gegevens of dat van
je organisatie. Tevens biedt dit onderdeel inzicht in het totale
verbruik van het account. Je ziet dus precies hoeveel e-mailberichten er
zijn verstuurd.
